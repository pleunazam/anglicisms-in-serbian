<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>No source: this is an original work.</p>
   </sourceDesc>
  </fileDesc>
 </teiHeader>
 <text>
  <body>
Grejanje vodom iz TE ekološki opravdano i racionalno
Još nekoliko dana deli nas od kraja grejne sezone 2016/17. Bar što se tiče najveće beogradske toplane-elektrane na Novom Beogradu, ne pamtim bolje i racionalnije grejanje u poslednje 42 godine, koliko sam stanovnik Novog Beograda.
Nikada bespotrebno i nikada suvišno, lišeno krutih administrativnih odluka o trajanju i prestanku grejanja. Racionalno razmišljanje odgovornih da je „manja šteta” kontinuirano grejanje tokom ledenih dana, nego prekid grejanja i ponovno paljenje da bi se već u 6 sati izjutra propisana temperatura bila 19 stepeni Celzijusa, svakako je doprinelo komotnijem životu u večernjim časovima. Nekada smo posle 21 č. bili prinuđeni da idemo u krevet ili da, ukoliko se ne dogrevamo skupom električnom energijom, oblačimo zimske jakne. Za druga sredstva dogrevanja na Novom Beogradu nema tehničkih rešenja zbog nepostojanja dimnjaka, ali je prelazak na gasni energent u ekološkom i finansijskom smislu savršeniji od nekadašnjeg, sa mazutom.
Međutim, vraćam se na vreme kada smo kao šetači, biciklisti, ili sportisti na nasipu pored Save bili svedoci izgrađenog parovoda u pravcu ka Obrenovcu. Naše nade u neuporedivo jeftinije, ako ne i besplatno non-stop grejanje iz Termoelektrane „Nikola Tesla” u Obrenovcu, uostalom kao i Obrenovčana dan danas, palo je u vodu kada su te cevi, koje su godinama stajale neiskorišćene, uklonjene, a već izbetonirani parovodi zatrpani zemljom.
Objašnjenje za ovakav postupak svodi se nezvanično na neslaganje energetskog lobija, jer bi se time, besplatnom parom, doveo u pitanje njihov profit isključivanjem mazuta i prirodnog gasa. Da nije tužno, bilo bi smešno i iracionalno.
Iz tog razloga podržavam neke nagoveštaje ponovnog razmišljanja o ovoj ideji, jer je potrebno samo izvršiti „ekshumaciju” zemlje iz postojećih betonskih kolektora, postaviti nove cevi, i priključkom na termoelektranu iskoristiti toplotnu energiju uz zadržavanje postojećeg sistema zagrevanja u slučaju havarije u Obrenovcu, i uz konstataciju da je bolje da se ogrejemo mi, Novobeograđani, nego ribice, rakovi i školjke u reci Savi.
Poseban problem je neprirodno podizanje nivoa temperature Save i porast nekih vrsta algi u koritu reke. Možda ćemo opet imati priliku da sada, u digitalnom formatu, fotografišemo zaleđenu Savu, baš kao i na starim predratnim i posleratnim, već požutelim fotografijama.

Gibraltar, međunarodno pravo i KiM
Mnogo je primera u novijoj istoriji kada su međunarodne okolnosti neopravdano na štetu pojedinih država i naroda obezbeđivale prevagu politike nad pravom. To ipak nije razlog da se oštećene države i narodi odriču strateški važnih nacionalnih prava, računajući da će ona kad-tad biti ostvariva.
Najbolji primer je Zapadna Nemačka koja je pravo na teritorijalni integritet sačuvala u slučaju veštačke posleratne podele i odvajanja DDR i iskoristila ga za ponovno ujedinjenje u izmenjenim međunarodnim okolnostima 1989.
Najnoviji primer takvog pristupa pravu predstavlja i Španija u slučaju Gibraltara. Aktiviranjem člana 50 Lisabonskog ugovora, Velika Britanija je otpočela proces razdruživanja sa EU. Već na samom startu otvoreno je i pitanje Gibraltara, britanske kolonije na jugu Pirinejskog poluostrva.
Diplomata u penziji
CEO TEKST SAMO U ŠTAMPANOM I DIGITALNOM IZDANjU

Aja i vuk(ovi)
Protutnjao je četrnaesti put kroz našu zemlju na brdovitom Balkanu još jedan Festival igre. Nov, velik, lep, kvalitetan, zavodljiv, internacionalan, kosmopolitski... Svečano ga je (24. marta) otvorio g. Đuzepe Pikone, prvak Američkog baletskog teatra iz Njujorka i novopostavljeni direktor baleta Teatra San Karlo iz Napulja. Premda ovog trenutka, kako je sam rekao, ima pune ruke posla, našao je vremena da dođe pre svega zbog jedne divne, energične i sposobne žene koju nije moguće odbiti. Zbog gospođe Aje Jung.
Svaki redovniji posetilac ovog interkulturalnog plesačkog dijaloga zna da su Ajini uvodni govori kratki, lepi, iskreni i vrlo nadahnuti. Međutim, ove godine smo u njenom govoru mogli osetiti nemir, ogorčenost, pa možda i otvoren poziv zvaničnim institucijama da konačno priznaju da je ovaj festival uspeo. I da nema nazad.
Diplomirani filolog
CEO TEKST SAMO U ŠTAMPANOM I DIGITALNOM IZDANjU

Vladavina nepravde
Kad nepravda postane zakon, otpor postaje obaveza
Tomas Džeferson
Mnogo je ovde nepravdi. Galeriju otvaraju političke velmože i njihova servilna posluga zvučnih titula. Deluju naizgled obeleženi različitim kvaziideološkim stranačkim totemima, a suštinski su – poput derviškog bratstva – ujedinjeni u opsesiji za vlašću i novcem. Gordošću i bahatošću. Nepravda je da nemamo ništa bolje.
To što se po Srbiji hleb prodaje na kriške, a rotkvice ili cigarete na komad, što svakom četvrtom preti siromaštvo, sve je to velika socijalna nepravda kao posledica nepravične preraspodele u društvu nejednakih šansi. Otimanje penzija takođe je velika nepravda.
Nepravda su neisplaćene zarade, neuplaćeni doprinosi i neoverene zdravstvene knjižice. Nepravda je da se strani investitori privlače besplatnim lokacijama, poklonjenom infrastrukturom i stimulansima koji se mere hiljadama evra, čime se Srbija osuđuje da bude evropski Vijetnam ili Bangladeš.
Merilo te nepravde je samoubistvo radnika „Goše“ ili odsečen prst tekstilca iz Novog Pazara koji je pokušao da skrene pažnju na težak položaj zaposlenih – da bi posle toga bio pretučen.
CEO TEKST SAMO U ŠTAMPANOM I DIGITALNOM IZDANjU

Na zemlji Svetog Sergija
Naslovna strana „Magazina” je uvod u priču iz Rusije koju je ekskluzivno za naš dodatak napisala književnica Ljiljana Habjanović Đurović. Prošle nedelje je bila gost u gradu Sergijev posad, udaljen od Moskve sedamdesetak kilometara i rado je utiske sa puta podelila sa našim čitaocima.

Pogled na kompleks crkve i manastire u Sergijev Posadu (Foto Hadži-Aleksandar Đurović)
Sveti Sergije je za ruski narod i Rusku pravoslavnu crkvu ono što je Sveti Sava za srpski narod i Srpsku pravoslavnu crkvu. Obnovio je monaški život u Rusiji, i uredio ga po novom pravilu. Zabranio je da monasi od vernika primaju bilo kakve lične darove. Odredio je da monasi ne poseduju nikakvu svojinu, da žive od svog rada. A kako je govorio, i tražio od drugih, tako je i sam živeo. I kao iguman manastira krpio je i prao odeću, sekao i cepao drva, zidao i nosio svaki teret.
Inače, „Magazin” objavljuje i reportaže iz manastira Grgeteg u kome su monahinje za praznik ofarbale oko dve hiljade jaja, kao i Subotice, gde su članice Udruženja slamarki pokazale kako na svoj način „slikaju” i takođe ukrašavaju jaja.

Sva su crvena
Nadamo se da će i tekst o porodici Sinicki privući pažnju onih koji vole muziku, jer su osim tate Aleksandra i mame Nine, vrsnih pevača, inače lekara i njihova deca, pre svega ćerka Ana odlučili da školuju glas...

Retki trenuci kada je porodica na okupu
Oni koji brinu o zdravlju saznaće nešto više o holesterolu a domaćice u potrazi za još nekim specijalitetom na prazničnoj trpezi imaju na raspolaganju pregršt recepata na srednjim stranama kao i obično.

(Foto Stivepb cc by 2.0)

„Jutjub” posle britanskih bojkotuju i američke firme
NjUJORK – Tri vodeća američka brenda pridružila su se sve široj listi kompanija koje su donele odluku da povuku oglase sa „Jutjuba” i da pauziraju sa oglašavanjem na tom servisu dok ih čelnici kompanije „Gugl” dovoljno čvrsto ne ubede da njihovi oglasi neće biti plasirani uz video-klipove kojima se propagira terorizam, nasilje i govor mržnje.
Na čelu američke liste kompanija koje su odustale od oglašavanja je „Džonson i Džonson”, koja je prethodne godine utrošila 2,4 milijarde za oglašavanje i bila u vrlo dobrim poslovnim odnosima sa „Guglom”.
Za njom slede i mobilni operateri, giganti „Verajzon” (novi vlasnik „Jahua”) i AT&T, koji su najavili da će oglašavanje ponovo aktivirati tek kada budu čvrsto uvereni da njihovi oglasi neće biti plasirani među sankcionisane i problematične video-klipove. (Fonet)

Ne smete igrati na ziher
Nakon tri godine Vlatko Stefanovski ponovo dolazi u beogradski „Sava” centar kako bi se 21. aprila predstavio u jednom potpuno novom svetlu.
Tumačeći neke poznate džez numere, i svetske i njegove, uz pratnju Big benda Slovenačke vojske. Za naš list je pričao tokom kratke pauze na putu ka Bihaću, Rijeci, Zagrebu...
Na putu da održi mini-turneju, pa odmah nazad za Skoplje.

Hercegovci najviši ljudi na svetu
VAŠINGTON - Prema istraživanju Američkog saveta za nauku i zdravlje, najviši ljudi na svetu su Hercegovci, prenosi Fena.
Prethodna istraživanja su na najviše mesto svrstavale Holandiju, ali najnovije, koje je predvodio Pavel Grasgruber sa češkog Masarikovog univerziteta, pokazalo je da su u nekim delovima BiH muškarci još viši.
Navodi se da je u Hercegovini prosečna visina muškaraca 1,84 metara. (Tanjug)

Voda pronađena na Jupiterovom i Saturnovom mesecu
VAŠINGTON – Američka svemirska agencija objavila je da ima nove dokaze da su Jupiterov mesec Evropa i Saturnov mesec Enceladus mesta gde je moguć život, izvestio je Si-En-En. Enceladus i Evropa su „nastanjiva područja”, sadrže predele oko kojih izvire topla voda a tečni vodonik može da podrži život, precizirao je časopis „Nauka”.
Posebno pogodne uslove ima Enceladus, saopštila je Nasa na konferenciji u svom sedištu. Naučnici te agencije su naveli da su na Saturnovom mesecu otkriveni skoro svi potrebni sastojci za nastanak života, preneo je Tanjug.
Naučnica projekta Kasini Linda Spilker precizirala je da je otkriće načinila sonda „Kasini”, koja se nalazi u Saturnovoj orbiti već 13 godina, i da je ona prva uočila vodonik na Enceladusu.
„Prisutnost vodonika je referentna tačka koja govori da postoje hidrotermalne aktivnosti unutar nebeskog tela. To je zanimljivo jer znamo šta je u našim okeanima koji su važna mesta, prepuna života i verovatno jedno od prvih mesta gde se život dogodio na Zemlji”, rekao je Hanter Vajt, jedan od istraživača.
Teleskop „Habl” je uočio da voda izbija na najtoplijem delu Jupiterove Evrope. Ovo je drugi put da je tzv. perjanica vode uočena na istom mestu.
„To je značajno jer ostatak planete nije lako istražiti, a ovo se događa drugi put na najtoplijem mestu”, rekao je Britni Šmit, istraživač Jupiterovog satelita Evropa.
Naučnici su naveli da su meseci Enceladus i Evropa potencijalni „okeanski svetovi”, gde je život sličan ovom na Zemlji moguć uz prisustvo dodatnih uslova. Enceladus skoro da ispunjava sve uslove, ali za sada nisu primećeni mikrobi i mikroorganizmi. Kako Nasini naučnici opisuju, ti svetovi su okovani debelim slojem leda, kao što je Zemlja obavijena atmosferom, a unutra, gde se sumnja da su velike količine vode, dešavaju se hemijski procesi koji mogu da dovedu do pojave života sličnom ovom na Zemlji, uprkos odsustvu Sunca.

Derbi 16. jula u Beogradu
Kako „Politika“ saznaje u novoosnovanom Udruženju ljubitelja beogradskog hipodroma tradicija galopskog sporta kraj Careve ćuprije neće biti prekinuta. Galopski Derbi, 95 po redu, održaće se i ove godine, u Beogradu, zaključeno je juče na sastanku predstavnika ovog Udruženja i direktora Hipodroma Veljka Rosića.
Ovo je radosna vest za sve ljubitelje konjskih trka u Beogradu i celoj Srbiji da će se i ove godine održati trka za istoriju –galopski Derbi. Hipodrom će dati tehničku podršku, a naše Udruženje se  obavezalo da nađe sponzore kako  se tradicija galopskog sporta ne bi prekinula.  Skoro je izvesno da će se na jesen održati i Trka grada Beograda i kasačka trka „Singidunum“, a nadam se da tradicija neće biti izneverena ni kada je reč o Trci za pehar predsednika Republike i dvogodačkom derbiju „Kostolcu“, Očekujemo da ćemo imati nekoliko trkačkih dana u ovoj godini, rekao je Branko Nikolić, predstavnik Udruženja ljubitelja beogradskog Hipodroma i dodao da će ugovor biti potpisan posle uskršnjih praznika.
Veljko Rosić, direktor JP Hipodrom Beograd nije mogao zvanično da potvrdi  ovu informaciju dok se ugovor ne potpiše, ali je rekao da je sastanak održan i „da se radi na tome“ da se organizuju trke kao i da je Hipodrom spreman da pruži svu potrebnu tehničku pomoć, ukoliko konjički savezi obezbede novac za nagrade.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Đoković čeka Simona ili Žazirija, Troicki – Kuevasa
MONTE KARLO – Najbolji srpski teniser Novak Đoković biće slobodan na startu Mastersa u Monte Karlu i u drugom kolu čeka pobednika meča između Francuza Žila Simona i Maleka Žazirija iz Tunisa.
U trećem kolu potencijalni rivali su mu Fabio Fonjini ili Pablo Karenjo Busta, dok bi u četvrtfinalu mogao da se sastane sa Dominikom Timom ili Davidom Gofanom, a potencijalni rival u polufinalu je branilac titule Rafael Nadal.
Ddrugi srpski predstavnik Viktor Troicki u prvom kolu igraće protiv Pabla Kuevasa iz Urugvaja, a ako bude uspešan očekuje ga duel sa Florijanom Majerom ili Žoao Sousom.
Turnir u Monte Karlu igra se od 15. do 23. aprila, a Đoković je osvajao trofej 2013. i 2015. godine. (Tanjug)

Zvezda vlada regionom a misli na Evropu
Kratkim slavljem u Zagrebu i sa navijačima koji su u četiri sata ujutro upaljenim bakljama dočekali šampione ABA lige ispred dvorane „Aleksandar Nikolić”, košarkaši Crvene zvezde su stavili tačku na najznačajniju pobedu u sezoni.
„Het-trikom” su potvrdili dominaciju u regionu, peti put uzastopno igraće u Evroligi, koja će naredne sezone za „crveno – bele” imati posebnu draž, jer će se završni turnir održati u Beogradu.
Trinaest učesnika je poznato, uz 11 koji imaju desetogodišnji ugovor (CSKA, Real, Barselona, Baskonija, Panatinaikos, Olimpijakos, Efes, Fenerbahče, Makabi, Armani i Žalgiris), to su osvajač Evrokupa Unikaha i šampion ABA lige.
Pridružiće im se prvak Nemačke, najbolji tim VTB lige ne računajući CSKA, a Evroliga će dati specijalnu pozivnicu jednom španskom ili turskom predstavniku.

Jokić: Sledeće sezone plej-of, a posle možda i titula
DENVER - Srpski košarkaš Nikola Jokić izjavio je danas da će se Denver sigurno sledeće sezone plasirati u plej-of NBA lige i ocenio da nije nemoguće da se uskoro bori i za šampionsku titulu.
„Nismo izdržali pritisak u finišu, uoči svake utakmice bilo je ako izgubite nema ništa od plej-ofa. Bili su to uslovi u kojima nismo mogli da igramo normalno, ali verujem da ćemo već sledeće sigurno  ući u doigravanje”, rekao je Jokić.
Na pitanje da li je u perspektivi moguće da se Denver umeša u šampionsku trku srpski centar bio je konkretan.
„Zašto da ne? Pobedili smo Klivlend, Golden Stejt, možemo bar da se nadamo”.
Jokić je ove sezone oduševio sve u NBA ligi, prosečno je beležio 16,7 poena, 9,8 skokova i 4,9 asistencija, ali je, prema njegovom mišljenju, daleko od toga da postane velika zvezda.
„Lebron Džejms, Kavaj Lenard... Ne znam da li mogu da budem superstar. Ali ne plašim se duela s njima. Zašto bih? Igram košarku. Plašim se samo jedne osobe u životu – brata. Da li ste ga videli?”, našalio se srpski reprezentativac i najavio da će tokom leta naporno raditi da bi još više napredovao. (Tanjug)

Četvrt veka od „Partizana iz Fuenlabrade”
Četvrt veka posle Partizanovog osvajanja evropskog trona, taj poduhvat se pamti kao jedinstven jer je jedini takav u istoriji srpske klupske košarke i neponovljiv po načinu na koji je ostvaren, uz samo jednu utakmicu na domaćem terenu od 21 na putu do trofeja, sa mladom ekipom čiji je prosek bio nepune 22 godine. Glavni junaci
Aleksandar Đorđević, Predrag Danilović i trener Željko Obradović su 2008. na poluvekovni jubilej elitnog evropskog klupskog nadmetanja i uvršteni u njegovih 50 najznačajnijih protagonista, gde nije bilo mesta za neke od najvećih asova svih vremena na Starom kontinentu.

Mala Krsna i Velika Plana u Torontu
Sećate se mog Markonija? Zove baš na „Femili dej” i kaže: Čujem brate, patiš se sa uvodom za tvoj „Rečnik”. Stavi mene u uvod, šta fali?
Ali imam uslov – moraš napisati Markonijev uvod.
Može, kažem. Evo ti uvod:
 
MARKONIJEV UVOD (KAKO UPAMTITI REČI)
Zahvaljujući odluci većine od 51 odsto mog druga, što je sasvim dovoljno za odlučivanje i u velikim kompanijama, dobio sam ovaj uvod. Čitajući komentare kako je sve ovo što se piše „čista zezancija”, ne bih se složio sa tom konstatacijom, nisam konformista.
Ali se slažem da je život ponekad takav. Evo.
Moj primer. Ko nije čuo za Malu Krsnu i Veliku Planu? Koliko mojih „Malih Krsni – Velikih Plana” stane u Toronto?
Koliko ja moram da prođem Malih Krsni i Velikih Plana do Oukvila, tim vozom. Kad idem na posao, mislim na srpskom – „idem na voz”.
Kad se vraćam sa posla, mislim na engleskom – „uzeću voz – tejk a trejn”. I još ga ne zovu voz, već „go-trejn”!
A u meni klopara tejketrejn, klopara tejketrejn i kad stignem kući, i dok se tuširam i dok sedam za sto za večeru. Opusti se, bre, mislim dok ispijam pivo sa penom.

Šta sve Englezi neće smisliti tim jezičkim pakostima. Kao ona reklama na auto-putu Gardiner, „Don’t-Drink-And-Drive”.
Znate li etimologiju (čuj mene: etimologija), poreklo, koren te reči? Vuče koren od onog našeg – „Ne pij kad voziš”.
Ne mogu sa sigurnošću da tvrdim da nikad nisam vozio pijan, jer sam u takvim situacijama izlazio iz kafane, sa teškim simptomima demencije.
Ta demencija me je dovodila ponekad neugodnu situaciju, da priznam.
Pa sada ja radim ovako, pišem sve to kao jednu reč, „dontdrinkenddrajv”.
Onda zažmurim i povežem je sa nekom slikom koja će niotkuda iskočiti preda mnom kad god i pomislim na tu reč.
Zamislim je, na primer, kao – pendrek: No, no, „dontdrinkenddrajv“!
Tako je i sa „tejketrejn, tejketrejn“, kad god pomislim na moju Malu Krsnu i Veliku Planu.
Toliko od uvodničara. I javi se, brate, akotineštobudetrebalo.
 
CANADA LIFE BUILDING
Na vrhu jedne od najviših zgrada – „Kanada lajf bilding”, svetionik, svetlosni barometar. Večeras, beskućnici, očekuju neku drugu boju svetla.
Ali svetlost je bele boje. Klizi nadole kao lift staklenih zidova. Oni koji je vide, znaju: biće hladnije i biće snega tokom noći.
Znaju, bez kablovske televizije, mobilnih telefona ili interneta.
 
OLD TOWN – STARI GRAD
Oblaci probodeni vrhovima grada ispustiše kišu. Ogledali se neko vreme u uličnim baricama. U njima su i boje cigle Old tauna u nijansama crvene.
Stadoh bosih nogu, u jednu, sa mrljom duginih boja. Uznemirih obrise grada kog se sećam. Čujem kako klizi zvuk tramvajskih šina, dole, na Bulevaru, kod Crkve Svetog Marka.
U tramvaju sam, pola veka kasnije. Ovde, u King ulici, u Old taunu. Kroz prozor ugledah bosonogog dečaka. Gacka u lokvici sa mrljom duginih boja. Vazduh se napunio ozonom.





 
ALARM
Alarm se upalio jutros u šest.
Probudio me, a nije bilo razloga za tako nešto. Samo je bio ljubomoran jer danas nisam išla u školu. Takvi su alarmi. Mislim, kao moje drugarice, ponekad, je li tako, deka?
 
FOG – MAGLA
Nedeljno jutro. Ulicama se valjaju slojevi magle. Jedine boje su boje rotacionih svetala ambulantnih, policijskih i vatrogasnih kola, na parkingu ispred zgrade.
Žutom policijskom trakom ograđen je ulaz i deo zgrade.
Na trotoaru, pokriveno telo crnom vrećom.
Dan ranije, kažu, žena je uplatila kiriju za sledeći mesec i zalila cveće na balkonu. Policija je na njenom stolu našla oproštajno pismo. Kada je telo odneseno, i kad je uklonjena žuta policijska traka, i kad je trotoar opran mlazevima vode, na parkingu više nije bilo magle.
Neko je, istog popodneva, upalio sveću i položio buket cveća uz trotoar.
Desetak buketa cveća ležalo još nekoliko dana. Većina stanara nije ništa znala o događaju. Ni sam pad, sa sedmog sprata, nije ostavio nikakvog vidljivog traga.
 
THE CLOCK – SAT
Sat je na zidu zgrade, na severozapadnom uglu, Ulica Dandas i Brodvju. Kao da meri dužinu dramatičnog odbrojavanja čekanja pred semaforom.
Kao da umesto tik-tak, otkucava: „Čuvajte-se-da-vas-ne-pregazi-vreme“.
 
MY FATHER'S STREET – ULICA MOG OCA
Dok sam se pripremao da sprejom preprskam deo naziva Ulice McMillan, ono „Mak” i ostavim samo jedno „l”, kako bi moj otac Milan dobio ulicu sa njegovim imenom, rekoše mi da to nije potrebno, te da već postoji jedna sasvim mala ulica sa tim imenom, i da, ako tako želim, mogu je posvetiti mom ocu.
Ovu vest je ubrzo, u svojoj rubrici „Nezanimljive zanimljivosti”, preneo „Toronto lajthaus”. Prvi komentar je bio: „Zahvaljujući ulici vašeg oca, ponosna sam na moje ime Milana, koje sam dobila po bratu mamine školske drugarice.”  Desetina njih je izrazila nameru da u toj ulici kupi kuću.
Nekoliko meseci kasnije, sestre MakMilan, iz „Real nekretnine” izvestile su o enormnom rastu cena nekretnina u toj ulici. Možda i one posvete ulicu MakMilan u čast njihovog pradede.
 
CLOUDS – OBLACI
Bič vetra saterao je stado oblaka nad jezero. Kada je pala noć, tamo su prenoćili. Pre sunca su otišli na ispašu. Nad jezerom je ostalo nebo u boji vode.

THREE FRIENDS – TRI PRIJATELjA
Tri prijatelja su za šankom, uz prozor, kafea „Starbaks”. Gledaju u bleštavu svetlost crveno-belog svetionika. Skoro četvrt veka da se nisu videli.
Nad njima lebde pitanja: „Šta je bilo sa, sećaš se, kako je, gde je...” A onda, fragmentima sećanja sastavljaju likove, koji se sada sa njima smeju, šale, pričaju ili ćute o tragičnoj sudbini. Zasigurno su mnogo bučniji od ostalih.
Tihi razgovori oko njih jedva da prelaze ivicu stola. Većina ih je zauzeta razlozima zbog kojih su tu. U kafeu, tog popodneva, dva vremenska toka teku u suprotnim pravcima.
Oni ustaju i odlaze, kejom prema marini i jezeru zaleđenih rubova. Odavno su nestali kanui brezovih kora, „Čipeva” Indijanaca. Nema ni jahti, ni jedrilica u marini. Samo je jato galebova, zakratko, kružilo iznad.
„Svako ima svoj brod, reče jedan od njih, zagledan u tanker „Ridžtaun” –lukobran u luci na ušću reke Kredit u jezero.
 
LESLIE STREET SPIT
Kao da se ulica Lesli slila u jezero nasipanjem nanosa, iz ušća obližnje reke Don. Usko, dugačko poluostrvo u bojama divljine, usred grada.
Mirišu vode Velikih jezera.
Struji tišina u šipražju, stablima pamuka i breza. Lebdi ka visokom srcu grada, u daljini.
 
PROJECT – PROJEKT
Ah, moram da završim neki prodžekt, kaže mi kćer. (Zamišljam: Projektni biro, crtaće table.)
Veliki prodžekt, dopunjuje. (Zamišljam još: Celu noć nad crtežima, na crtaćem stolu šoljice za kafu a u tacni opušci cigareta.)
Imaš li neki plan za danas, tatan? (Zamišljam: Nemam plan, nemam čak ni idejno rešenje.)
Nemam puno vremena, hoćeš li da mi nešto pomogneš, dodaje. (Zamišljam: Kopiranje, pakovanje projekata.)
Možeš li da pokupiš unuku posle škole... Mogu, naravno, kažem. (Zamišljam: Škola se završava u tri i petnaest, ali tamo da sam svakako pre tri i petnaest. Unuka trči, obavija ruke oko mog vrata, dižem je visoko, okrećem je oko sebe. Nema potrebe da kaže, ovo je moj deka, vidi se to po godinama.)
Pa onda, hvala ti tatan, vidimo se kasnije. 
Zadovoljan sam mojim učestvovanjem u prodžektu. Ne mogu baš da kažem da sam srećan. Mogu da kažem da sam veoma srećan.
(Znam da prodžekt nije samo projekat kakav zamišljam. Zabavnije mi je da tako mislim.)

SELFI
Selfi u staklenom liftu ili sa staklenog poda na 342. metru CN tauera?
Zamisli selfi na toj visini?
Ali onda bih svojom kriškom osmeha prekrio najlepše delove grada. Čak se ne bi ni primetilo da sam na staklenom podu, da sam skoro umro od straha, na 342. metru CN tauera Jer se užasno plašim visine. Jer patim od akrofobije. Ne, ne idem gore. Neki čovek, dok sam izgovarao „čiz”, slikao me je sa CN tauerom u pozadini. Tako je ugodnije.
 
SKYPE
Mislam, deka... Mislim, ispravih je. Da, mislim, deka, ja sam mnogo srećna.
Zašto?, upitam. Puno dece vidi svog grandpa samo na skajpu. Ja tebe mogu da vidim svaki dan, rajt? U pravu si. Mislam, rekoh, oboje smo srećni.
I možemo da se smejemo i kad i ja kažem „mislam“.
 
Miodrag Topić, Toronto

Jaja – izvor belančevina
Jaja pripadaju namirnicama koje se svrstavaju u grupu sa mesom i ribom jer su izvor punovrednih belančevina. Te belančevine iz jaja možemo da podelimo na one iz belanca i žumanca. Belance količinski čini glavni deo jajeta – 60 odsto. U njemu ima sledećih belančevina: ovoalbumin, konalbumin, ovomukoid, avidin... Trebalo bi napomenuti da su one otporne prema digestivnim sokovima ukoliko se uzimaju u sirovom stanju. Poznata je bolest „sirovog belanca”.
Dužina varenja jaja se povećava ukoliko se termički duže tretira. Primera radi, jaje kuvano tri munuta vari se 105 minuta, da se svari jaje kuvano pet minuta potrebno je 125 minuta, dok je za proces „obrade” kajgane u organizmu potrebno oko 150 minuta.




Obavezno proveriti rok trajanja


Pre upotrebe obavezno mora da se proveri ispravnost jaja. Pre kuvanja trebalo bi ga oprati. Jaja ne bi trebalo jesti u sirovom stanju ukoliko ne postoji garancija da nisu zaražena salmonelom. Mogu da se pripremaju sledećim postupcima: za tvrdo kuvana potrebno je sedam minuta; dijetalne kajgane se prave od jaja mućenih sa dve kašike mleka ili surutke. Priprema se na pari, u vatrostalnom sudu ili klasičnim prženjem u podmazanom sudu; poširana jaja su kada se razbijeno jaje kuva u posoljenoj vodi u kojoj je dodato i malo sirćeta, pet minuta od kada voda proključa.

Žumance količinski čini 30 odsto mase jajeta. Najznačajnije belančevine u njemu su: vitelin, livetin i fosfovitin. One su naročito bogate fosforom i sumporom, što im daje posebne vrednosti.
Masti jaja se nalaze uglavnom u žumancetu. Biohemijska uloga je višestruka. U sastav masti jaja ulaze naročito nezasićene masne kiseline (linolna, linoleinska i oleinska) koje su veoma svarljive i ulaze u sastav nervnih ćelija kao fosfolipidi.
Količina mineralnih sastojaka belanca i žumanceta se razlikuju. Žumance je bogato fosforom i gvožđem. Trebalo bi istaći da se gvožđem iz jednog jajeta može podmiriti od 10 do 12 odsto dnevnih potreba. Količina vitamina u jajima je promenljiva i zavisi od načina ishrane i uslova čuvanja.

Boja ljuske jajeta nije ni u kakvoj vezi sa hranljivom vrednošću

Osim kokošijih, u ishrani se upotrebljavaju pačja, ćureća, guščja i jaja druge peradi. Pačje jaje ima veću energetsku vrednost od kokošjeg jer sadrži veću količinu masti i prosečna težina mu je veća. Pačje jaje češće može da bude zagađeno salmonelom koja se nalazi u mulju i blatu. Za jaja od guske važe iste ove činjenice.
Sedam klasa
Jaja od kojih se sprema samostalni obrok trebalo bi da su najboljeg kvaliteta. U pripremi testenina, pekarskih proizvoda i ukoliko su u sklopu nekih jela mogu da se koriste i ona slabijeg kvaliteta.
U prodaji su klasirana u sedam klasa označeni slovima latinice:
klasa SU - 70 grama i više
klasa S - od 65 do 70 grama
klasa A - od 61 do 65 grama
klasa B - od 55 do 60 grama
klasa C - od 51 do 55 grama
klasa D - od 46 do 50 grama
klasa E - 45 grama i manje

Jovanovo pero progovorilo ikonopisom
Od našeg stalnog dopisnika
Podgorica – Kada se nasitio novinarskog hleba „sa devet kora”, jedan od najzanimljivijih crnogorskih novinskih reportera Jovan Stanišić odložio je beležnicu, olovku i foto-aparat i posvetio se slikarstvu, odnosno ikonopisanju.
Razumeo je da je život kratak, a novinarstvo preterano stresno i neretko „pogano”, pa se vratio miru, onako kako su srednjovekovni fresko i ikonopisci tihovali uz sveću, boje i kičicu.

Jutarnji list: Amerikanci optužili Hrvatsku vojsku za prevaru
ZAGREB – Vojni odnosi Hrvatske i Sjedinjenih Americkih Država mogli bi biti poremećeni zbog propusta koji su hrvatska vojska i ministarstvo odbrane napravili u realizaciji ugovora o prodaji 1,25 miliona metaka komandi američkih snaga za Evropu, prenosi „Jutarnji list”.
Amerikanci, naime, optužuju Hrvate da pokušali da im prodaju municiju koja ne odgovara njihovim standardima i „uvale” im metke kineske proizvodnje koje su izričito naglasili da ne žele, saznaje „Jutarnji list”.
U hrvatskoj vojsci je za taj list potvrđeno da je došlo do neugodne situacije sa američkim partnerima i da se nadaju da neće naneti štetu daljoj vojnoj saradnji dve zemlje.
Zbog nastale situacije, načelnik Glavnog štaba general hrvatske vojske Mirko Šundov prelaže ministarstvu odbrane da se Amerikancima uputi izvinjenje, a u hrvatskoj komandi za podršku sprovodi se istraga kako bi se ustanovilo kako je došlo do toga da su američkoj vojsci isporučeni meci kineske proizvodnje. (Tanjug)

60 godina Kulturnog dodatka
Prvi broj „Politikinog” dodatka „Kultura – umetnost– nauka” pojavio se 14. aprila 1957. godine, na šest stranica „Politikinog” formata. Najpre je izlazio nedeljom i štampan je tako da se mogao izdvojiti iz lista kao zasebna celina. Na prvoj strani, u prvom broju, objavljeni su tekstovi Dušana Matića, Dušana Kostića i Milana Đokovića i ilustracije Milivoja Uzelca i Sretena Stojanovića. Od 1963. godine izlazi subotom i do danas je popularan kao „subotnji dodatak”. U smanjenom formatu u odnosu na novinski izlazio je od 27.11. 2004–7.4. 2007. godine.
Za prvog urednika Kulturnog dodatka imenovan je pesnik Risto Tošović, ranije sekretar Saveza književnika Jugoslavije, glavni urednik „Književnih novina” i nekadašnji glavni urednik časopisa „Mladost” (koji je zabranjen 1952), a promovisao je modernu svetsku i našu književnost, kao i nove tendencije u umetnosti uopšte. Risto Tošović je Kulturni dodatak uređivao sve do 1962. godine kada je imenovan za glavnog urednika NIN-a.
Posle Riste Tošovića urednici Kulturnog dodatka bili su: Dragoslav Zira Adamović, Miodrag Maksimović, Vanja Kraljević, Radovan Popović, Milka Lučić, Anđelka Cvijić, Zoran Radisavljević, Vesna Roganović, Ana Otašević. Sada ga uređuje Marija Đorđević.
U prvom broju, pored već pomenutih saradnika, svoje priloge objavljuju: Voja Čolanović, Uglješa Bogunović, Aleksa Čelebonović, kao i novinari „Politike”: Miroslav Radojčić, Leon Davičo, Radmila Bunuševac, Miodrag Maksimović, Olga Božičković i Stevo Ostojić.
-------------------------------------------------------
REKLI SU O KULTURNOM DODATKU

Vida Ognjenović, pisac i reditelj
Kulturni dodatak Politike je ozbiljna publikacija na čijim stranicama naša kulturna zbilja ima šanse da vrednuje, plasira i kritički razmatra sopstvene domete i promašaje. Dodatak bi, po ugledu na proverene modele u svetu, morao da bude znatno većeg obima, jer se na kulturi kod nas ne škrtari samo u novcu već i u medijskom prostoru. Kulturne rubrike su, uz časne izuzetke, sužene na kratke vesti koje vrve od pogrešnih imena i netačnih datuma, pa se tako mnoga značajna pitanja i pojave prepuštaju usmenom nagađanju i kafanskim elaboracijama. Sve je manje mesta za dobro obrazložene rasprave stručnjaka i analize umetničkih vrednosti, jer se tiraži postižu detaljnim porno-izveštajima o uspesima estradnih i političkih starleta, uz bestidno fotošop i „moralšop“ zamagljivanje istine.
Kulturni dodatak još tome odoleva, uz, verujem, ne mali broj žrtava. Izdržite, važno je. Beloglavi sup je pod zaštitom države, a Kulturni dodatak Politike je pod zaštitom čitalaca. Cilj i princip takvog dodatka ne treba da bude, kao za šareni zabavnik – za svakoga po nešto, nego prava stvar za pravog čitaoca. Takav čitalac se stvara ponudom dobrih tekstova, a ne golicanjem.
-----------------------------------------------------

Isidora Žebeljan, kompozitor
Kulturni dodatak je jedno malo živopisno kraljevstvo u koje se ljudi ušuškaju subotom i u kojem im se odjednom ponovo učini da su kultura i umetnost neuporedivo jače i trajnije od svih nemani banalnosti i primitivizma koje po njima bljuju svakodnevno. Tu oni prolaze kroz tamno ogledalo u svetlost čudnih ljubavi najrazličitijih muza.
Pored onoga kakav je do sada bio, volela bih da u ovom malom kraljevstvu osvanu i čudesni glasovi Toni Morison, Sajmona Retla, Končalovskog, Džona Eliota Gardinera, Tomija Janežiča, Zvjaginceva, Larsa fon Trira, Kaje Sarjahu, Stiva Rajha i Arva Perta. To bi pomoglo da kraljevstvo ostane nepresušno utočište za sve one koji ne pristaju da umru od besmisla.
--------------------------------------------------------------------

Puriša Đorđević, filmski reditelj
Piši kraće, savetovao me je Radovan Popović, urednik Kulturne rubrike, bolje reći urednik one dve tri stranice Politike gde se poštovana javnost obaveštavala o novim knjigama, domaćih i stranih pisaca (Andrić, Sartr, Eliot, Brana Petrović). Biografije filmskih glumaca. Bitef, Fest, festival u Puli. Tako nam je nekoliko strana o kulturi u Politici bio pasoš da pređemo granice našeg pisanija. Još nešto, bar ja, pisao sam po Radovanovom savetu, kraće.
Pobedio sam rat kratkim pričama. Čak sam se usudio i napisao priču Ja sam istorija. Gospođa Kultura je to objavila na celoj strani. Naravno, ja nisam opisao samo svoju istoriju, pisao sam i o svojim izgubljenim bitkama na terenu ljubavi i tenisa.
Siguran sam da je dodatak subotom mnoge obavestio šta da pročitaju. I jedan primer, Kultura je davala primere da se pisci oslobode lepih reči. Zahvaljujući Radovanu Popoviću, objavljena je moja priča o tome kako vode ljubav starac i devojka. Radovan i ja znamo da je bilo mnogo zamerki na ovu moju priču, baška na Radovana. Ako Kultura u Politici ima ponekad i ono što se čitaocima neće svideti, to je najbolji znak da su te strane Kulture ono što krasi Politiku – da je vole i mrze...
---------------------------------------------------------------------------

Petar – Peca Popović, rok kritičar
Ako si odrastao gde si rođen, ako su ti te novine i taj podlistak istovremeno bile dečački san, dnevna doza i svakonedeljna lektira i ako si jednom bio počastvovan ponudom naslednika Zire Adamovića da tu sarađuješ, onda jedno dobro znaš. Možeš biti voljen, hvaljen, kuđen, bolje plaćen, nagrađivan i osporavan, ali nema sličnog osećanja ponosa i strepnje onom kada ti se tekst pojavi u Kulturnom dodatku Politike. Onda postaješ deo društva izabranih koji su pero ubadali u rođenu krv.
Bez ikakve cenzure ili narudžbina potpisao sam desetine tekstova o rokenrolu, ali se najviše sećam jednog sasvim različitog – priče o Iliji – Džoniju Gavriloviću, zaboravljenom virtuozu iz prve generacije naših školovanih harmonikaša. Bio je u dubokoj starosti i objavljeno u dodatku ga je duboko dirnulo. Nazvao me je i drhtavim glasom rekao: „Otvorio sam prvu beogradsku igranku, svirao na dvoru, bio predratni radijski muzičar i imam svoje autorske ploče. Moj život i karijera imaju smisla kad je to konačno verifikovala Politika na stranama kulture.”Manjak vizija, višak haosa
---------------------------------------------
KULTURA I REALNOST
Manjak vizija, višak haosa

(Dragan Stojanović)
Pitanje kulture je uvek bio problem čovečanstva. I u velikim duhovnim epohama uvek se insistiralo na kulturi, jer je ona pouzdan posrednik između ponašanja, saznanja, znanja i njihovih primena u društvu. Ali činjenica je takođe da je kultura u nekim periodima i nekim društvima bila nemoćna da spreči velike ideološke, ratne i religiozne katastrofe, pa i vezivanja ruku samoj kulturi.
Reč „kultura” – koja potiče od latinskog glagola „colere” – znači gajiti, štititi i poštovati. Ali može značiti i povezivati. Upravo je povezivanje osnova uspostavljanja stabilnog društva i države, a kada se oni uspostave i povežu, kultura dobija još jednu ulogu – da ih drži na okupu. Ali kultura ima veze i sa reči „kult”, što predstavlja ono iskonsko, sa samog početka, ono što predstavlja vraćanje sebi, ono što je samopoštovanje, kao vladanje sobom. A to su preduslovi za saživot i vezu sa drugima, to je pretpostavka za stvaranje i održavanje zajednice. Nećemo pogrešiti ako u tome prepoznamo veze sa magijskim i sakralnim.
Kada je Osvald Špengler pre gotovo sto godina u svojoj slavnoj i opsesivnoj knjizi Propast Zapada govorio o krizi ove civilizacije, on je govorio pre svega o krizi kulture. Kultura je jedno uzvišeno, ekumensko mesto sa koga su govorili veliki umovi, ali može biti i svratište, da ne kažem krčma, iz koje su iskakali monstrumi čovečanstva.
Branko Kukić
-------------------------------------------------
FILOZOFSKI TEATAR
Revolucija se ne podiže bez nacionalnog naboja

Tereza Forkades (Foto Z. Šuvaković)
Ako ignorišete pripadnost religiji, naciji, jeziku, ako se oslanjate samo na racionalnost, oprostite se od neophodnog poleta koji je potreban svakoj permanentnoj revoluciji, kaže Tereza Forkades, najradikalnija časna sestra Evrope
Nikada do sada nisam videla neku časnu sestru kako doručkuje. Zamišljala sam da one svoj prvi obrok jedu u obzorje, između molitve i manastirskih poslova. Tereza Forkades, najradikalnija časna sestra Evrope, doktorka teologije i medicine, sa diplomama najprestižnijih svetskih univerziteta, počinjala je svoj doručak tek u deset sati u hotelu Envoj u Čika Ljubinoj ulici, pošto je u Beogradu bila gost Filozofskog teatra u Narodnom pozorištu. Dok smo razgovarale, Tereza Forkades je polako praznila svoja dva tanjira na kojima su bile kobasice, slaninica, pitice sa sirom, kroasani i džem. Ova benediktinska časna sestra iz samostana na mističnoj katalonskoj planini Montserat dobila je dozvolu da se privremeno udalji od svojih sestara i posveti se političkom aktivizmu. To nikako ne znači da je Tereza Forkades odustala od svoje čvrste vere u Boga. Naprotiv, ona je prethodne večeri pred prepunom dvoranom male scene Narodnog pozorišta nekoliko sati držala pažnju mahom mlade publike govoreći o kapitalizmu, veri, permanentnoj revoluciji, Kataloniji, Španiji, feminizmu, bolivarskom putu u socijalizam u Latinskoj Americi, teologiji oslobođenja. Dokazivala je, potkrepljujući svoja ubeđenja citatima iz jevanđelja, da je kapitalizam potpuno suprotan onome što se podrazumeva pod hrišćanstvom. Govori sasvim prirodno i rečnik joj je svetovan. Očekuje da se crkva promeni, da prihvati mogućnost da žene postanu sveštenici, a veruje da ćemo doživeti da se na čelu Vatikana jednog dana nađe i ženski papa. Smatra da su farmaceutske korporacije kriminalističke organizacije a da sistem kapitalizma ubija ljudskost, a tu se poziva lično na papu Franju.  Veruje da se istopolni brakovi mogu slobodno ozakoniti i u crkvi, dokazuje da hrišćanstvo propoveda upravo one vrednosti koje su srodne levičarskim pokretima. Očigledno ne mari za uskršnji post, kao što nije spremna da uvaži uvreženo učenje kako Bog prašta samo vernicima. 
Zorana Šuvaković
--------------------------------------------------------
SPOMENICI
Studentski trg: Đinđić(em) protiv Dositeja
Nagovešteno uklanjanje saobraćaja sa Studentskog trga idealna je prilika da se Dositejev spomenik prosto izvede na Studentski trg. To bi bilo ravno skidanju vela sa njega, gest njegovog ponovnog otkrivanja
 

Rudolf Valdec, spomenik Dositeju Obradoviću iz 1914. u Studentskom parku u Beogradu (Foto Lj. Gligorijević)
Dositejev spomenik se nalazi u Studentskom parku zajedno sa spomenicima Josifu Pančiću i Jovanu Cvijiću. Tle Studentskog parka, nivelisano na dunavskoj padini, znatno je niže od tla Studentskog trga. Tako je, gledano iz parka, reprezentativna dekorativna ograda parka u svom gornjem delu postala venac visokog potpornog zida. Dositejeva spomenička figura je okrenuta tom zidu, pripada bazenskom delu prostora parka: sa trga, Dositejev spomenik je nevidljiv.
O današnjem  mestu Dositejevog spomenika  nužno je  govoriti kao o izdaji njegove likovne, ambijentalne i simboličke moći. Na tom mestu, na kome stoji od 1930, taj spomenik je skrajnut, sputane snage, zgasnuti dragulj.
Ispostavilo se da je potrebno neprestano ponavljati: likovno-prostorne odlike i značaj ovog spomenika daleko prevazilaze okvir parka – da njegovo svođenje na uspešan ukras parka nije samo urbanistička greška već nacionalni  greh.
Nagovešteno uklanjanje saobraćaja sa Studentskog trga idealna je prilika da se Dositejev spomenik prosto izvede na Studentski trg. To bi bilo ravno skidanju vela sa njega, gest njegovog ponovnog otkrivanja. I po svom istorijskom značaju i po svom neposrednom obraćanju svim generacijama, i po svojim najuže likovnim odlikama, plemenito i radosno vajana, snevana, ta Dositejeva figura je u stanju ne samo da ukrasi trg već da trg pretvori u instituciju spontanog druženja sa prelomnim trenucima državne i  kulturne istorije  Srbije. Na Studentskom trgu, na centralnoj rondeli, naspram univerzitetskih zdanja čiji je Dositej rodonačelnik (!), u osi ulice Vuka Karadžića (!), na potezu između zdanja SANU (!) i glavnog ulaza u park (!), ispred glavne kapije neorenesansne ograde parka arhitekte Milutina Borisavljevića (!)... taj spomenik bi, najzad, srazmerno svojoj prirodi i vrednosti mogao da učestvuje u konačnom definisanju kulturnoistorijskog središta grada koje dostojanstveno uobličuju univerzitetska zdanja.
I zar treba zaboraviti da devedeset procenata studenata, stalno, obavezno prisutnih u prostoru Studentskog trga i parka, nije svesno prisustva spomenika prvom srpskom prosvetitelju! Pa, s obzirom na standarde likovne kulture u našoj sredini, i da ih se on doslovno ne tiče!
Ljubomir Gligorijević
----------------------------------------------------------
ESEJ
Da li savremeni hrišćani veruju u vaksrsenje?
Savremeni čovek i dalje kao i njegovi preci čezne za besmrtnošću, ali je njegova želja retko podržana duhovnim podvigom i askezom. Nju prvenstveno oblikuje nastojanje da se što više odloži neminovna smrt (tela), da se različitim fitnes, organskim, farmakološkim, kozmetološkim i drugim ideologijama večne mladosti produži njegov boravak ovde i sada iako je jasno da kraj jednom mora doći

Marija Dragojlović, iz ciklusa „Anđeo za Valtera Benjamina“, kombinovana tehnika , 1994 
I ove godine, kao i mnogo puta do sada, dijagram verskog kalendara dostiže svoj vrhunac. Hrišćanska vaseljena, ujedinjena praznikom, peva vaskršnji tropar: „Hristos vaskrse iz mrtvih, smrću smrt pobedi i svima u grobovima život darova”. Za razliku od Božića, koji je dobio epitet najradosnijeg praznika, dakle, najvećeg među radosnima – jer predstavlja objavu rođenja Bogočoveka – praznik vaskrsenja Crkva je nazvala praznikom nad praznicima jer objavljuje najveću moguću pobedu – pobedu nad smrću i konačnošću. Pred nama je praznična trpeza ukrašena šarenim jajima, koja simbolizuju novi život, izazivajući u nama – gotovo arhetipsko –  detinje ushićenje. Blagdan blaži naše duševne rane zadobijene u profanoj svakodnevici, uvodeći nas u vreme svetosti, pružajući nam predokus celovitosti.
Ali, iako je, kako uči Crkva, Hristos vaskrsao jednom zasvagda, ponudivši čoveku razrešenje od tragičnog usuda istorije, ovaj praznik je s vremenom sve više bivao samo isečak u vremenu, samo trenutak besmrtnosti iz koga se ponovo, možda već i na kraju dana, vraćamo zaboravu. Iako je događajem Vaskrsenja smrt označena samo kao prelazak – iz konačnosti u večnost, savremena hrišćanska civilizacija – dakle ona koja se po Hristu vaskrslome naziva, panično nastoji da činjenicu smrti zaboravi, užasnuta beznađem koje se pred njome otvara. Zapravo, savremeni čovek i dalje kao i njegovi preci čezne za besmrtnošću, ali je njegova želja retko podržana duhovnim podvigom i askezom. Nju prvenstveno oblikuje nastojanje da se što više odloži neminovna smrt (tela), da se različitim fitnes, organskim, farmakološkim, kozmetološkim i drugim ideologijama večne mladosti produži njegov boravak ovde i sada iako je jasno da kraj jednom mora doći. O tom kraju retko se i razmišlja, a još ređe se o njemu razgovara. Spominjanje smrti zabranjeno je čak i kada je čovek teško bolestan. Uostalom ovo i ne treba da čudi ako se ima u vidu da mnoga savremena istraživanja pokazuju da veliki broj deklarisanih hrišćana tvrdi da veruje u Boga, ali ne i u vaskrsenje.
Aleksandra Pavićević*
-----------------------------------------------------------
INTERVJU
Evropu posle bregzita nećemo napustiti
Iako bi me podaci o nejednakosti, posebno ekonomskoj, demantovali, ipak mislim da društvena mobilnost koju je globalizacija omogućila utiče na umanjenje razlika, inače bi one bile još veće, kaže ser Kiran Devan, generalni direktor Britanskog saveta

Ser Kiran Devan (Foto D. Žarković)
U predvečerje Drugog svetskog rata, 1939. godine, kada je većini mislećih ljudi bilo jasno da se pohod Adolfa Hitlera neće zaustaviti unutar granica Nemačke, tadašnji osnivač i predsednik Britanskog saveta lord Lojd, baron od Dolobrana, boravio je u zvaničnoj poseti Beogradu, Zagrebu i Ljubljani. Razgovarao je tada skoro sa kompletnim našim rukovodstvom, počev od kneza namesnika Pavla, a list Politika je njegovu posetu ispratio u celosti. Uprkos nagoveštavajućem zveckanju oružjem, a možda baš i zbog toga, ovaj čovek gajio je i širio vizionarsku ideju da kulturna razmena mora da opstane, da je to jedan od retkih načina da se sačuvaju i čovečnost i čovečanstvo, naročito u vremenima kada padaju bombe, kada se mrzi, kada se umire. Opstanak nije smeo biti doveden u pitanje.
– Neposredno nakon ove njegove posete vašoj zemlji Britanski savet izdvojen je iz našeg ministarstva spoljnih poslova, dobio je poseban status, izvesnu autonomiju u funkcionisanju, sličnu onoj koji su imali Bi-bi-si i Univerzitet. Nažalost, ubrzo potom lord Lojd je preminuo ali je ostao mitska figura, osoba koja je inspirisala mnoge, koja još i danas inspiriše neke od nas. U izveštaju o misiji saveta iz ratne 1940. možda je najbolje definisana naša uloga: kulturni resursi Ujedinjenog Kraljevstva trebalo bi da promovišu razmenu ideja i znanja, sve zarad toga da u zemljama u inostranstvu stvorimo plodnu prijateljsku osnovu za međusobno razumevanje i mir – priča danas, više od sedamdeset godina kasnije, i to prilično emotivnim tonom ser Kiran Devan, trenutni naslednik lorda Lojda na čelu ove institucije, koja u svetu postoji u 115 zemalja i ima oko 200 centara.
Milica Dimitrijević

Stogodišnja stabla na Dedinju i Senjaku
Osim hrasta lužnjaka na Cvetnom trgu koji živi oko 200 godina, hrasta u Pionirskom parku starog više od dva veka i platana kod nekada čuvene kafane „Trandafilović” iza koga je vek i po postojanja, u centralnom delu grada opstaju još neka stabla. „Smestila” su se u elitne delove – na Dedinje i Senjak.
Kraj Kuće kralja Petra Prvog Karađorđevića rastu ginko biloba i magnolija, a jedna bukva pravi hladovinu ispred obdaništa „Grofica Olga” u Užičkoj ulici.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Uskršnji koncert
Ima li lepšeg načina iščekivati „praznik nad praznicima” nego slušati dela Mocarta, Korelija, Betovena i Danilovića? U njihovim kompozicijama uživala je publika na sceni „Raša Plaović” Narodnog pozorišta gde je izveden „Vaskršnji koncert”. Za trinaestogodišnjeg pijanistu Bogdana Dugalića bio je to prvi solistički koncert sa orkestrom, ovog puta reč je o ansamblu „Kraljevskih gudača svetog Đorđa” sa koncertmajstorom Sretenom Krstićem.
Mladi virtuoz Bogdan, učenik šestog razreda Muzičke škole „Mokranjac” i vlasnik brojnih nagrada sa republičkih i međunarodnih takmičenja, izveo je Betovenov Treći klavirski koncert, opus 37.

Pozorištance „Puž” proslavilo 40. rođendan
Izvođenjem predstave „Raspevani jubilej” Pozorištance „Puž” proslavilo je četiri decenije postojanja. Muzički spektakl na sceni popularnog dečjeg teatra u kom su odrastale generacije izvelo je 53 učesnika, od kojih je 20 članova dečjeg hora „Puževi pužići”. Orkestar koji čine glumci „Puža” bio je zadužen za dobru zabavu, a krcata sala smejala se do suza.
Svaku desetu godišnjicu rada „Puž” je proslavljao kolažom scena iz komada sa svog repertoara. Ove godine odlučili su da to bude mjuzikl. Formiran je i bend koji izvodi popularne numere iz najlepših predstava pozorišta još od 1977. godine. Glumci su otpevali dvadesetak pesama, pa zato i sam komad nosi naziv „Raspevani jubilej”. Najmlađi sugrađani imali su priliku da uživaju sat i po sa omiljenim likovima.
– Priključio sam se pre 30 godina, ali kada zapevamo po stoti put neku pesmu sa decom, i posle toliko godina iskustva zastane mi knedla u grlu – priznaje glumac Nenad Ćirić, jedan od članova vračarskog teatra, dodajući da „Puž” nije napravio lošu predstavu za četiri decenije rada, što pokazuju i brojne nagrade i festivali. Kako i sam kaže, neke predstave kao što je „Brankova gusarijada” odigrane su nekoliko hiljada puda, a i sam je prisustvovao svim premijerama, ako ne kao akter, onda kao gledalac.
Članovi ansambla s ponosom ističu da je njihova publika posebna. Emocije koje povezuju gledaoce i glumce su neverovatne, a na stolicama se mogu videti i mališani od samo dve godine, što im daje vetar u leđa da se ubuduće još više zalažu za edukaciju najmlađih.
– Ovaj jubilej je samo zadatak da za pola veka pripremimo dvostruko veću predstavu i još spektakularniji program. Jer, „jasno je svima, to zna čak i ovca, ljubav je važnija od novca” – našalio se Branko Milićević Kockica, dečiji glumac i osnivač Pozorištanceta. On je naglasio da će mališani koji prihvate i ozbiljno shvate ove i slične pouke predstava i pesama sigurno izrasti u dobre ljude. Na bini su se mogla videti i „Puževa deca”, odnosno glumci koji su počeli svoju karijeru u ovoj ustanovi pre gotovo dve decenije.
– Ako računamo da je normalan vek čoveka oko 80 godina, mi smo tek na polovini. Ali, mi mislimo da je ovo za „Puža” tek prva trećina, jer će Pozorištance živeti bar 120 godina – uverava Caca Aleksić, umetnički direktor dečijeg teatra na Vračaru.
– Ovo je samo jedan od rođendana, jedino što je jubilarni. Svi uživamo u njemu. Koliko nama znači, toliko je bitan i gostima, a naročito deci – kaže Aleksićeva.
Branko Kockica je dodao da posetioce uskoro očekuje i nova predstava „Lepotica i zverko”.

Jaja od drveta oslikana dušom
Kragujevac – Uoči svakog Vaskrsa „Srpska kruna”, kragujevački kulturno-istorijski centar, koji postoji 18 godina, podseća nas na simboliku najradosnijeg hrišćanskog praznika: bez žrtve, nema vaskrsnuća.
To uvek čini izložbom oslikanih jaja i ikona, koji su delo ruku brojnih članova ovog neformalnog udruženja građana. Ove godine, uz pomoć Narodnog muzeja u Kragujevcu, izložba je priređena u Kući prote Miloja Barjaktarevića. Oslikana jaja, kako kaže Mirjana Radenković, generalni sekretar „Srpske krune”, simbolizuju punoću i lepotu života u Hristu.

Dobri ljudi kupili kuću za Georgija
Junkovac kod Topole – Arhimandrit Srpske pravoslavne crkve Georgije (Milisav) Dobrosavljević, koji se posle 69 godina provedenih u manastirima skućio se u Junkovcu kod Topole, ne vajka se niti koga krivi za svoj put. Po običaju, zapovedio je da se iznesu čašice za ljutu i zametnuo priču na svoj, duševan način.
– Bio sam onomad kod doktora i veli mi: „Ti si, oče, svake godine sve zdraviji”, kaže osamdesettrogodišnji Georgije za „Politiku”.

Bregzit je smešan, niko ne zna šta donosi
Leče – Većina filmova koje je od osamdesetih godina naovamo britanski reditelj Stiven Frirs snimio bila su nominovana za Oskara, ali je njemu lično ova čuvena filmska statueta uvek nekako izmakla.
Deluje kao da ga ta činjenica mnogo ne uzbuđuje. Njegovi filmovi poput „Opasne veze“, „Visoka vernost“, „Varalice“, „Meri Rejli“ ili ovi noviji poput „Kraljice“ , „Filomine“ i „Florens“ i bez toga su širom sveta i gledani i voljeni i visoko ocenjeni.
Biće tako i sa njegovim novim filmom „Viktorija i Abdul“ sa Džudi Denč i indijskim glumcem Alijem Fazalom u glavnim ulogama, čija se premijera očekuje na Venecijanskom festivalu.

Neto dobit sa trpezarijskog stola
Najveći propust u poslovanju hrvatskog biznismena Ivice Todorića jeste to što je svojoj deci poverio upravljanje firom.
 Ovako je jedan ovdašnji krupni kapitalista nedavno komentarisao šta je jedan od pogrešnih poslovnih poteza gazde „Agrokora”, koji je četrdeset godina poslovne karijere završio sa dugovima do guše, a koncern poverio državi na upravljanje.
Blizak prijatelj Ivice Todorića je za „Jutarnji list” komentarisao da je i sam Todorić toga svestan. Govoreći o svojoj deci, vlasnik „Agrokora” je svom prijatelju rekao: „I u tome sam možda pogrešio. Jesam. Ali to su moja deca, šta mogu?!”, prenosi Todorićeve reči ovaj zagrebački dnevnik.

Poljska jabuka preživela ruski embargo
Od našeg specijalnog izveštača
Varšava – Da ste u zemlji jabuka postaje jasno čim kročite na varšavski aerodrom. U izlozima suvenirnica u velikim korpama najkrupniji i najlepši plodovi ovog voća. 
Poljska je najveći proizvođač jabuka u Evropi i baš ovaj sektor, od početka ruskog embarga, zadobio je najjači udarac od koga se proizvođači još oporavljaju. Procene su da je svaka druga jabuka iz izvoza završavala na ruskom tržištu.

Lajv video striming doneo zaradu od četiri milijarde dolara
PEKING – Nagli rast lajv video striminga u Kini, koji je prošle godine doneo zaradu od četiri milijarde dolara, privukao je investicije kompanija poput Alibaba grupe, koje veruju da mogu da povećaju postojeće usluge u e-trgovini, društvenim mrežama i igrama, piše Rojters.
Trenutno postoji oko 150 platformi lajv striminga, i uglavnom je reč o zabavnim emisijama, a pristup preko mobilnog telefona je glavna, ako ne i jedina - „kapija” za kupovinu i zabavu.
Na desetine hiljada mladih u Kini sanja da otvori onlajn trgovinu, budući da je programe preko lajv striminga prošle godine pratilo 340 miliona Kineza, a oko te industrije niču i drugi unosni poslovi.
Osnovane su i brojne agencije, koje su lovci na talente, i pripremaju kandidate za voditeljski posao.
Oni se biraju na osnovu izgleda, komunikativnosti, sposobnosti da sa svakim uspostave kontakt.
Neobična zabava privlači pažnju sve većeg broja Kineza, a voditelji su spremni da menjaju izgled u skladu sa poželjnim standardima, kako bi povećali svoje šanse za uspeh u grani koja donosi milijarde dolara profita.
Jedna od voditeljki na lajv striming platformi Huađiao, Đing Ki, spremna je da se podvrgne petosatnoj plastičnoj operaciji nosa, koja košta 14,5 hiljada dolara, jer će, kaže, njen nastup učiniti atraktivnijim i povećati broj obožavalaca.
Kada njeni obožavaoci, posetioci platforme, kupe novčiće ili virtuelne poklone koje nudi, kasnije ih pretvara u keš.
Mnogi se zato odlučuju za plastične operacije da bi popravili izgled i zaradili više novca, a postoji i platforma koja nudi sve potrebne informacije o tim zahvatima.
Lajv striming utiče na rast pratećih preduzeća, uključujući agencije koje žele da pronađu sledeću „lajv striming zvezdu”, potrošačke kredite, pa čak i kozmetičke operacije.
Ipak, unosna grana IT industrije donela je i neprikladne sadržaje.
Voditeljke su, u želji da privuku pažnju, bile spremne i da pređu granicu pristojnosti.
Ministarstvo kulture zbog toga je ukinulo više od četiri hiljade striminga i kaznilo 18.000 voditelja. (Tanjug)

Trgovinska razmena Rusije i Kine za trećinu veća
MOSKVA - Trgovinska razmena između Kine i Rusije porasla je za gotovo trećinu u prvom ovogodišnjem kvartalu, prema podacima kineske carinske uprave.
U prva tri meseca 2017. godine, vrednost bilateralne trgovine je dostigla 18,1 milijardu dolara, pri čemu je kineski izvoz u Rusiju, na godišnjem nivou, porastao za 22,4 odsto na 8,43 milijarde dolara, a ruski izvoz u Kinu skočio za 36,1 odsto na 9,66 milijardi dolara, prenosi Raša tudej.
Trgovinska razmena između dve zemlje je u 2016. godini porasla za 2,2 odsto na 69,5 milijardi dolara, pošto je kineski izvoz u Rusiju skočio za 7,3 odsto na 37,3 milijarde dolara, dok je izvoz iz Rusije pao za 3,1 odsto na 32,3 milijarde dolara.
U intervjuu za rusku novinsku agenciju Sputnik, zamenik kineskog ambasadora u Rusiji Džang Sjao je prošlog meseca rekao da bi u ovoj godini trebalo da bude ostvaren napredak u trgovinskoj razmeni dve zemlje.
„Posle krize u 2015. godini zbog spoljnih faktora, rusko-kineska trgovina se u 2016. godini vratila na staze rasta. Tokom 2016. godine, bilateralna trgovinska razmena je dostigla 69,5 milijardi dolara, što je za 2,2 odsto više u odnosu na godinu dana ranije”, rekao je tada Džang Sjao.
Iako rast od 2,2 odsto nije veliki, on je veoma važan, imajući u vidu nepovoljnu sutiaciju u globalnoj ekonomiji i pad obima kineske spoljne trgovine, dodao je on.
Pored trgovine, Rusija i Kina, kako prenosi RT, imaju mnoštvo zajedničkih investicionih projekata.
Dve zemlje zajedno grade gasovod „Snaga Sibira” i postrojenje za tečni prirodni gas na poluostrvu Jamal na ruskom Arktiku, a takođe rade na širokotrupnom putničkom avionu, koji bi bio rival Erbasu i Boingu, i na još nekoliko drugih projekata, navodi RT, a prenosi Tanjug.

Izvoz brašna premašiće istorijsku količinu iz 2016.godine
Izvoz brašna u ovoj godini mogao bi da premaši istorijsku količinu od 226 hiljada tona koja je postignuta protekle godine, pokazuju procene i podaci „Žita Srbije” i Uprave carina, kaže za Tanjug Branislav Gulan, član Odbora za selo Srpske akademije nauka i umetnosti.
Od jula prošle, do marta ove godine, Srbija je izvezla 194 hiljade tona brašna, što je za 3,600 tona više na mesečnom nivou.
„U protekloj godini ostvaren je najveći izvoz brašna u ekonomskoj istoriji Srbije i za dvanaest meseci je iznosio 226 hiljada tona, a realno je očekivati da će izvoz brašna do kraja ove godine biti veći. Od prošlog juna do marta ove godine, izvoz je izvanredan i iznosi 194 hiljade tona, a ostalo je da se na ove brojke dodaju novi podaci koji će biti poznati za četiri meseca”, istiće Gulan.
Podaci pokazuju da najviše brašna ide u Bosnu i Hercegovinu, Crnu Goru i na Kosovo, dok je na začelju liste Grčka u koju smo protekle godine izvezli 336 tona.
Iste analize kažu da će u ovoj godini izvoz pšenice takođe biti veći, i iznosiće oko 800 hiljada tona.
„Očekuje se da izvoz pšenice bude nešto veći nego u istom periodu protekle godine kad je iznosio 789,328 tona. To znači da bi za prelazne zalihe ostalo oko 400 hiljada tona”, objašnjava Gulan.
On dodaje da najviše izvozimo žito u Rumuniju u luku Konstancu, a odmah iza je Kosovo, dok je najmanje pšenice prošle godine išlo u Sloveniju, svega 10 tona.
Analitičari veruju da će se do kraja godine izvesti i količina od 593 hiljade tona pšenice koja se nalazi u prelaznim i robnim rezervama.  (Tanjug)

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Život u valjevskom „sivom domu”
Valjevo – „Pre zatvora sam živeo od danas do sutra. Zatvor me je naterao da malo mislim izvan „kutije”. Sad razmišljam i o budućnosti. Napravio sam grešku, koštala me... Ne znam kako će biti za posao napolju, kako ću se snaći kao bivši osuđenik, da li će me okolina prihvatiti”.
Ovako glasno razmišlja Smederevac (25), kome je ostalo još nekoliko meseci da odsluži kaznu od tri godine zbog posedovanja droge. Jedan je od 328 osuđenika Kazneno-popravnog zavoda za maloletnike u Valjevu, valjevskog „sivog doma”, koji veruje da je raskrstio s kriminalom. Nisu svi takvi.

U Nišu zaplenjeno 20 kg marihuane, otkrivena laboratorija
Pripadnici Ministarstva unutrašnjih poslova u Nišu, zaplenili su više od 20 kilograma marihuane i uhapsili B.G. (1979) iz tog grada, zbog postojanja osnova sumnje da je izvršio krivično delo neovlašćena proizvodnja i stavljanje u promet opojnih droga.
B.G. je, kako se sumnja, u periodu od novembra 2016. do aprila 2017. godine, u porodičnoj kući i stanu, na dve različite lokacije u Nišu, instalirao dve laboratorije za proizvodnju opojne droge „marihuana”.
Pretresom porodične kuće osumnjičenog, policija je pronašla improvizovanu laboratoriju, u kojoj se nalazio jedan boks od platna sa tri lampe, tri transformatora, jednim filterom, jednim izduvnim ventilatorom nalik na aspirator, jednim običnim ventilatorom, jednim tajmerom i jednim termometrom.
U stanu osumnjičenog, policijski službenici pronašli su laboratoriju sa dva improvizovana boksa od platna u kome su se nalazile dve lampe, dva transformatora, jedan filter, jedan izduvni ventilator, jedan tajmer, dve rezervne lampe i jedan termometar, navodi se u saopštenju MUP.
Policija je, u obe laboratorije, pronašla ukupno 20 kilograma i 13 grama marihuane, od toga 18 kilograma i 100 grama sirove marihuane (80 biljaka) i kilogram i 900 grama suve marihuane, koja je bila spakovana u sedam paketa, kao i jednu vagicu za precizno merenje.
Sumnja se da je pronađena droga bila namenjena daljoj uličnoj prodaji.
Po nalogu Višeg javnog tužilaštva u Nišu, B.G. je određeno zadržavanje do 48 časova nakon čega će, uz krivičnu prijavu, biti sproveden tužiocu. (Tanjug)

Bivši rumunski poslanik uhapšen u Beogradu
Sebastijan Gica, bivši poslanik u rumunskom parlamentu, uhapšen je u Beogradu u noći između četvrtka i petka, saopšteno je iz rumunskog Ministarstva za nacionalnu odbranu.
Navodi se da je Gica lociran, a potom i priveden „posle kompleksnih istražnih aktivnosti i informacija koje su dostavile Divizija za specijalne operacije i Direktorat za kriminalne istrage rumunske policije”. Prilikom hapšenja, kako su preneli rumunski mediji, Gica je imao lažni pasoš.
Privođenje rumunskog državljanina, potvrdio je i srpski MUP, kratkim saopštenjem u kojem je precizirano da je C. G. uhapšen na osnovu međunarodne poternice koju je izdao Interpol Bukurešta i da se tereti za krivična dela ucene, davanja mita, trgovine uticajem, pranja novca i odavanja poverljivih informacija.
Bivši poslanik, kontroverzni biznismen i vlasnik jedne televizijske kuće, bio je pod istragom u više slučajeva u Rumuniji, a u inostranstvo je pobegao nakon što mu je izrečena zabrana napuštanja zemlje zbog istrage o korupciji. Prema nezvaničnim informacijama, Apelacioni sud odbacio je 3. aprila žalbu koju je Gica podneo zbog naloga za njegovo hapšenje koji je izdao sud u Prahovu.
Gica, čija je imovina procenjena na 100 miliona evra, pobegao je iz Rumunije 19. decembra prošle godine, nakon čega je za njim raspisana međunarodna poternica. Prema nezvaničnim informacijama, pre izvesnog vremena lociran je u Istanbulu iz kog je prešao u Beograd.
Prilikom hapšenja, Gica je srpskim inspektorima pokazao lažni pasoš Slovenije. Na ovaj način, bivši rumunski poslanik počinio je krivično delo i u našoj zemlji zbog čega će protiv njega biti pokrenut postupak.
Gica bi, prema nezvaničnim informacijama, posle isteka dvodnevnog policijskog zadržavanja, trebalo da bude predat nadležnom sudu koji će utvrditi da li ima osnova da mu se odredi pritvor, a potom i da li su ispunjene sve pretpostavke za njegovo izručenje Rumuniji. Kada to uradi, nadležni sud će svoju odluku dostaviti Ministarstvu pravde, koje će doneti konačnu odluku o njegovom izručenju pravosudnim organima istočnih suseda.
Ministarstvu pravde, prema nezvaničnim informacijama, još nije dostavljen zahtev za ekstradiciju Sebastijana Gice.
Hapšenje je mnoge podsetilo na slučaj bugarskog biznismena Cvetana Vasileva koji se u septembru 2014. godine, posle bekstva iz Bugarske, predao srpskim istražnim organima. Njemu nije određen pritvor, ali je odlukom suda obavezan da se svakodnevno u toku radnog vremena javlja nadležnoj policijskoj stanici.
Vasilev je u Bugarskoj optužen za proneveru 206 miliona leva Korporativne komercijalne banke čiji je bio glavni deoničar. Odlaskom u stečaj sofijske Korporativne banke, u stečaj je otišla i bugarska kompanija „Glas industri” koja je svojevremeno kupila Srpsku fabriku stakla iz Paraćina. Ova fabrika nedavno je ponovo prodata i to domaćim investitorima.
Bugarski mediji su početkom 2015. godine preneli da su sudovi u Švajcarskoj i Bugarskoj blokirali Vasilevu više od 300 miliona evra kao obezbeđenje u slučaju novih tužbi protiv njega i članova njegove porodice, ali i entiteta koji kontroliše.
Viši sud u Beogradu dva puta je donosio odluku o ispunjenosti uslova za izručenje Vasileva Bugarskoj, ali je te odluke ukinuo Apelacioni sud. O zahtevu bugarskih istražnih organa, do danas nije odlučeno.

Za trajni mir politička volja nije dovoljna
Ovogodišnji praznik Vaskrsenja Hristovog istog dana proslavljaju svi hrišćani sveta: pravoslavni, katolici, protestanti. Svi zajedno doživljavamo i proslavljamo najdublju tajnu ljudske egzistencije: pobedu života nad smrću.
Istovremena proslava Vaskrsenja Hristovog predstavlja vidljivi znak nade sveta da će, uprkos izazovima i iskušenjima, globalnim i ličnim, u svakom slučaju egzistencijalnim, trijumfovati civilizacija ljubavi nad civilizacijom egocentrizma, kaže u vaskršnjem intervjuu „Politici” mitropolit zagrebačko-ljubljanski Porfirije.

Tišina i titraj sveća nad Metohijom
Razdvojeni u dve grupe, naizgled nezainteresovani, tiho i bez glasa penjemo sa ka uzvišenju na kom se nalazi Studenica Hvostanska u Metohiji. Očima se dogovaramo da obiđemo stado ovaca i dva dečaka što ih čuvaju. Muški deo grupe stiže na plato sa ostacima jednog od središta srpske duhovnosti i kulture.
Ovaj izuzetni vidikovac, svetilište još iz šestog veka, odredio je Sveti Sava za centar Hvostanske episkopije, posle uspostavljanja nezavisnosti srpske crkve. Među dvanaest episkopa on postavlja „šestoga u Hvosnu, u Maloj Studenici, u hramu Presvete Bogorodice”.

Podvig u tajanstvenoj klisuri Srbije
J­ed­no od najznačajni­ji­h ­dela ­vladi­ke Nik­ol­aj­a Veli­mirovi­ća jeste o­bn­ov­a man­astira­ i ­duhovn­og živo­ta u srps­ko­j ­Svetoj gori, ­Ov­čarsko­-k­ablarskoj­ k­lisuri­. ­Njeg­ov­o pregn­uće ­u tom t­aja­ns­tvenom s­rcu­ Srbije ­je­st­e podvi­g k­ak­av se ne ­mo­že ­rečima p­ri­kazati,­ v­eć se da ­pripisati sa­mo­ činu ­blagodati ­bo­žje, k­oja je­ u Nikolaj­u ­našla dos­to­jan sasud.
Tako z­a ­„Politik­u”­, uoči­ Va­sk­rs­a, kazu­je­ dr Vl­adi­mir D­imitrijević, n­as­tavnik k­njiževn­ost­i u čačansk­oj Gimnaz­iji­ i posve­ćenik u p­ravosl­avlje.

Čudesno putešestvije ikone Bogorodice Mlekopitateljnice
Duhovni krug od Palestine do Svete gore, u koji je utisnut put ikone Bogorodice Mlekopitateljnice, i od Svete gore preko Beograda do Palestine, zatvorio se posle osam vekova.
Pre tačno deset godina, u svoju prvu kuću, manastir Svetog Save Osvećenog u Judeji, vratila se kopija ove čudotvorne ikone.

Dobrosavovo znanje i duh nisu vezani za kolica
Nedavno je osnovao udruženje koje je nazvao ŠIFT (po komandi na kompjuterskoj tastaturi), s namerom da podstakne i podrži sebi slične mlade, na putu dokazivanja da su jednako vredni kao sva ostala deca. To radi kroz projekat „Znanje je vrednost”, koji je sam osmislio, prezentovao i sprovodi ga od 6. aprila.
Kako objašnjava, cilj projekta je smanjenje zavisnosti osoba sa invaliditetom, buđenje njihovog interesovanja za informaciono-komunikacione tehnologije (IKT) i podsticanje da ih upoznaju kroz inkluzivno obrazovanje. To je, naglašava Dobrosav, i te kako moguće uz pomoć savremenih takozvanih asistivnih tehnologija, u koje spadaju tableti, računari, ali i razna pomagala koja ljudi bliski deci sa hendikepom mogu da naprave i olakšaju im pristup internetu, kompjuterima, programiranju, IKT-u.
– Osim projekta „Znanje je vrednost”, osmislio sam i ostale aktivnosti mog udruženja za informatičku edukaciju i sport i rekreaciju osoba sa invaliditetom ŠIFT. Sam sam kreirao sajt, na kome su priručnik za digitalno opismenjavanje i testovi za proveru znanja iz informacione tehnologije. Naravno, prezentacije u javnosti, ali ni odlazak u školu ne bi bili mogući da uz mene po ceo dan nije moj otac Ljubislav – ističe Dobrosav.

Blagoslov Hilandara za kraljeve i predsednike
Hilandar je Srbima vekovima duhovna tačka oslonca, svetionik sa kojeg sa dalje i dublje vidi, kantar koji najbolje meri sve naše uspone i padove.
Otkako su 1198. godine otac i sin, Sveti Sava i Sveti Simeon, iz ruku vizantijskog cara Alekseja Trećeg Anđela dobili hrisovulju kojom se Hilandar daje „da Srbima bude na večni poklon”, ovaj svetogorski manastir je prestonica ne samo duhovne već i, po nekima, idealne Srbije.
Ovo parče našeg neba na grčkom poluostrvu Atosu, gde je ispisana trajna krštenica srpskog naroda, kao magnet privlači ne samo one koji su dobili priziv da kao monasi služe Bogu već i istoričare, umetnike, pisce.
U treperavom odsjaju upaljenih voštanica koji se iz polijeleja razliva tokom svenoćnih službi, dok za pevnicom kaluđeri kao jedan poju psalme, i srpski vladari i političari tražili su utehu, blagoslov i odgovore na pitanja koja ih muče.
Bio vernik ili ne, svako ko je makar jednu noć probdeo u blizini ikone Presvete Bogorodice Trojeručice, koju je carski sin Sava 1217. godine kao bescen dar dobio u manastiru Svetog Save Osvećenog nedaleko od Jerusalima, može da oseti kako mu srce ulazi neko neopisivo umiljenje. To je radost koja nije s ovoga sveta.
Ovo „carstvo bez krune, država vez vojske, zemlja bez žena, bogatstvo bez novca i mudrost bez škole”, kako je Sveti vladika Nikolaj opisao Svetu Goru, oduvek je privlačilo i one koji se bave narodnim i državnim poslovima. 
Hilandar su kroz istoriju posećivale i mnoge srpske krunisane glave: car Dušan 1347, kralj Aleksandar Obrenović 1896. i kralj Petar Karađorđević 1910. godine.
Od 1991. do danas zadužbinu Svetog Save i Svetog Simeona su posetila i dva predsednika Srbije, Slobodan Milošević i Tomislav Nikolić.

Đurić: Hodžaj na neobičan način čestita Uskrs
Iz vladine Kancelarije za Kosovo i Metohiju ukazuju da su poruke kosovskog ministra spoljnih poslova Envera Hodžaja, u autorskom tekstu za „Njujork tajms”, neprimerene, posebno uoči velikog hrišćanskog praznika Uskrsa.
„Separatista Hodžaj na prilično neobičan način Srbima čestita vaskršnje praznike, naravno, vređajući svoju državu Srbiju”, izjavio je direktor Kancelarije za KiM Marko Đurić.
On je istakao da se Hodžaj, zapravo, plaši da je u Sjedinjenim državama, gde je i napisao „taj otrovni tekst” 10 godina posle jednostrano proglašene nezavisnosti, sve više onih koji uviđaju da je taj projekat neuspeo.
Hodžaj je, u autorskom tekstu za „Njujork tajms”, izneo niz optužbi na račun Srbije, a pre svega da pokušava da destabilizuje region „posle dve decenije stabilnosti” time što jača svoju vojsku i radi u cilju ekonomske dominacije regionalnim zajedničkim tržištem.
On kaže da Beograd sve to radi uz pomoć Rusije koja, kako tvrdi, koristi Srbiju za ponovno sticanje uporišta na Balkanu, kao i da se osveti NATO-u, SAD i Zapadu.
Hodžaj, takođe, optužuje Beograd da koristi srpsku manjinu protiv kosovskih institucija i za „provociranje tenzija”, a Srbiji pripisuje „genocidnu” prošlost i optužuje je da se sa njom nije „adekvatno suočila”. (Tanjug)

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Kosovo na meti terorista
Kosovski Savet za bezbednost saopštio je da je otkriveno nekoliko pojedinaca i grupa koje su imale nameru da, kako se navodi, destabilizuju Kosovo i izvrše krivična dela protiv nekih lidera i političkih zvaničnika. Kosovska policija je u okolini Peći uhapsila Ragipa Abdulija poreklom iz Dragaša, za koga se sumnja da je preko društvenih mreža pozivao na terorističke napade.
Pozivajući se na saopštenje Saveta za bezbednost, kosovski mediji prenose da su otkriveni pojedinci i grupe bili povezani sa grupama i pojedincima iz inostranstva koji žele da destabilizuju Kosovo i ugroze ustavni poredak.
„Kosovske institucije preduzimaju sve mere za zaštitu ustavnog poretka, bezbednosti i odbrane državnih lidera, političkog života i drugih ljudi koji su ugroženi od ovih kriminalnih grupa”, navodi se u saopštenju koje prenosi Tanjug.
Na opasnost od terorističkih napada prva je upozorila američka ambasada u Prištini koja je pozvala svoje državljane na povećan oprez tokom predstojećih praznika jer su, kako je saopšteno, teroristi u regionu i ranije nastojali da napadnu meke mete uključujući crkve i druga svetilišta, pešačke zone, sportske objekte, javne skupove”. Ovo, međutim, nije prvi put da američka ambasada upozorava svoje građane, a poziv na povećanu opreznost tokom verskih praznika upućen je i prošle godine.
Zamenik ministra unutrašnjih poslova Kosova Milan Radojević najavio je da će tokom uskršnjih praznika biti pojačano prisustvo policije u blizini manastira na Kosovu. On je, kako prenosi Tanjug, rekao da je kosovska policija napravila operativni plan koji je u četvrtak uveče stupio na snagu, a predviđa pojačane mere bezbednosti u svim opštinama na Kosovu. Upitan da li je na Kosovu povećana opasnost od terorizma Radojević kaže da postoji zabrinutost zbog dešavanja u Evropi, ali da veruje da će kosovska policija zajedno sa međunarodnim partnerima odgovoriti na sve izazove.
„Upoznati ste da je u prethodnom periodu više od 300 građana sa Kosova učestvovalo u borbama u Siriji na strani Islamske države. Kosovska policija zajedno sa drugim bezbednosnim agencijama na Kosovu pažljivo prati sve te pojedince koji su se vratili na Kosovo i oni se nalaze pod prismotrom”, kazao je Radojević.
Svim pripadnicima kosovske policije koji su na godišnjem odmoru naređeno je da se vrate na posao, a svim policajcima radno vreme je sa osam produženo na 12 časova.

Teodosije: Ne idemo nigde sa Kosova i Metohije
KOSOVSKA MITROVICA - Ne idemo nigde sa Kosova i Metohije, poručio je danas iz Kosovske Mitrovice episkop raško-prizrenski Teodosije.
„Šta drugi rade mi ne možemo mnogo da utičemo na to, ali se molimo Bogu da Gospod osujeti njihove namere, kako ovaj mučenički ali božiji narod, pun vere, ne bi dodatno stradao”, rekao je Teodosije ocenivši da su Srbi na KiM prošli put stradanja, naročito od 1999. godine na ovamo.
On je rekao da „naše stradanje nije uzalud”. „Mi ako i stradamo stradamo sa nadom u Boga i obnavljamo se sami i naše svetinje i sve što nam je Bog dao, tako da to stradanje biva nama na korist”, dodao je Teodosije.
„Ne bi želeli da stradamo od ljudi, od zločinaca, ako je Božija volja i dopuštenje tu smo, ne idemo nigde sa Kosova i Metohije trudićemo se i boriti onako kako su to činili naši preci i oni koji su bili bolji od nas”, poručio je Teodosije.
Teodosije je danas, na Veliki Petak, u hramu Svetog Dimitrija u Kosovskoj Mitrovici služio bogosluženje na kojem je izneta plaštanica nakon čega su vernici pobožno i u tišini prilazili na celivanje i poklonjenje.  (Tanjug)

Vulin: Politika Prištine - naneti zlo Srbima i Srbiji
Politika Prištine se uvek svodi na to ko može učiniti više zla Srbima i ko može baciti više blata na Srbiju, izjavio je danas ministar za rad Aleksandar Vulin povodom optužbi kosovskog ministra spoljnih poslova da Srbija pokušava da destabilizuje region.
Vulin je odgovarajući na pitanje o optužbama Envera Hodžaja rekao da Priština to radi sve vreme, te da će biti više takvih napada kako odmiče vreme od Briselskog sporazuma i kako Priština shvata da taj sporazum radi protiv nezavisnosti KIM i jača poziciju Srbije na KIM.
„Tako ćete imati više pokušaja Prištine da izbegne Briselski soprazum i njegovo sprovođenje. O Briselskom sporazumu nema više šta da se pregovara, sve je ispregovarano, ne može se ponovo pregovarati o onome što je dogovoreno i potpisano”, podvukao je Vulin i naveo da je sada na Prištini da sprovede ono što je optpisano Briselskim sporazumom.
Ministar ističe da je pozicija Beograda jasna, da nikada nećemo priznati državnost Kosova.
„Za nas Kosovo nije i neće biti država, neće biti članica UN”, rekao je Vulin.
Kosovski ministar spoljnih poslova Enver Hodžaj izneo je niz optužbi na račun Srbije u autorskom tekstu za „Njujork tajms”, a pre svega da pokušava da destabilizuje region posle dve decenije stabilnosti. (Tanjug)
 
Vulin: Odgovarajuća naknada za rad na praznike
VRBAS – Ministar Aleksandar Vulin upozorio je danas sve poslodavce da, ako rade za praznike, isplate odgovarajuću nadoknadu radnicima u skladu sa zakonom.
Podsećajući da su pred nama vasrkršnji i prvomajski praznici, Vulin je najavio da će Inspekcija rada, nakon praznika, proveriti sve poslodavce, koji su radili za praznike, da li su isplatili radnicima ono što im se po zakonu duguje.
„Proveravali smo koliko je poslodavaca isplatilo zarade za rad za vreme Dana državnosti - Sretenja i moram da kažem da 18 odsto od kontrolisanih poslodavaca, što je oko 47 poslodavaca, nije isplatilo odgovarajuću zaradu za rad u vreme praznika za nekih 1.268 zaposlenih”, rekao je Vulin.
On je ocenio i da će nam samo bezuslovno poštovanje zakona - uplata doprinosa, isplata zarada, garantovati da smo uspešno društvo, dobra ekonomija, da ćemo moći da finansiramo penzije i sva prava koja su našim ljudima neophodna, da ćemo moći da obnavljamo socijalnu zaštitu, da uložimo u bolnice, puteve i škole.
„Nadam se da će, kako vreme prolazi, broj poslodavaca koji ne uplaćuje radnicima plate i doprinose biti sve manje i da će biti na nivou statistike greške, ali budite sigurni država neće opraštati i država će uporno i tvrdoglavo proveravati”, rekao je Vulin. (Tanjug)

Snouden: SAD gađale tunele koje je platila CIA
MOSKVA – Pentagon je, kada je na Avganistan bacio nenuklearnu bombu poznatu kao „Majku svih bombi” (MOAB), gađao podzemne tunele koje su verovatno izgradile SAD, objavio je danas na svom tviter nalogu bivši pripadnik američke specijalne službe Edvard Snouden.
„Oni mudžahedinski tuneli koje smo bombradovali u Avganistanu? Mi smo ih platili”, napisao je Snouden, prenosi Tas s.
On je uz to objavio sliku na kojoj je obeležio deo teksta koji je 2005. godine objavio „Njujork tajms”, a u kom se navodi da je izgradnju podzemnih tunela finansirala CIA.
Kako se u istom članku može pročitati, izgradnju kompleksa tunela Tora Bora u provinciji Nangahar finansirala je CIA 1980-ih godina.
U to vreme, zvanični Vašington je podržavao mudžahedine koji su se borili protiv sovjetskih trupa u Avganistanu.
Snouden je nakon toga objavio i da je „bomba bačena usred ničega u Avganistanu koštala 314 miliona dolara”, za šta je kao dokaz ostavio link ka tekstu sa „Los Anđeles tajmsa” iz novembra 2011. godine u kome se navodi da je američka vojska narucila 20 bombi tipa GBU-57A/B od kompanije „Boing”.
SAD su u četvrtak u napadu na Avganistan bacile do sada najveću nenukleranu bombu, GBU-43, poznatu kao „majku svih bombi”.
Napad je izvršen oko 19.00 časova po lokalnom vremenu, a mete su bile pećine u provinciji Nangarar na istoku Avganistana koje su koristili ekstremisti Islamske države.
Ovo je prvi put da je ovaj tip bombe korisćen u borbi, a bačena je sa aviona tipa MC-130, saopštio je portparol Pentagona Adam Stamp, a preneo Rojters.
Bomba je dizajnirana 2002. godine, a u službi je od 2003. godine. Dugačka je preko devet metara, teška je preko 10.000 kilograma i sadrži 8.500 kilograma TNT eksploziva. (Tanjug)

Na korak od rata u Severnoj Koreji
Kineska avio-kompanija za ponedeljak je najavila obustavu pojedinih redovnih letova za Pjongjang, glavni grad Severne Koreje, navodno zbog slabe prodaje karata.
Američka televizijska stanica En-Bi-Si saopštava da će SAD izvršiti preventivni, konvencionalni, raketni udar po severnokorejskim nuklearnim postrojenjima ukoliko Pjongjang izvrši još jednu nuklearnu probu. Istovremeno, Donald Tramp upozorava Kinu da će, „ako ona ne obuzda Severnu Koreju, SAD to učiniti same”.
Ka obalama Severne Koreje plovi udarna grupa američke flote sa nosačem aviona „Karl Vinson”.
Dva američka razarača opremljena krstarećim raketama već su na 480 kilometara od Severne Koreje. Teški bombarderi B-52 sa krstarećim projektilima, u bazi na ostrvu Guam, u povećanoj su borbenoj pripravnosti. Japan i Južna Koreja takođe su stavili svoje snage u povišeni stepen borbene pripravnosti.
Ruski izvori javljaju da je u Pjongjangu izvršena evakuacija oko 600.000 stanovnika. Severnokorejski mediji saopštavaju da se očekuje „veliki događaj”, a to je već standardna verzija saopštenja pred novu, šestu nuklearnu probu. Severnokorejska vojska najavljuje žestoki odgovor ako SAD izvrše napad na Severnu Koreju.

SAD testirale atomsku bombu bez nuklearnog punjenja
VAŠINGTON – Samo dan nakon što su SAD na Avganistan bacile najveću konvencionalnu bombu, poznatu kao „majka svih bombi”, objavljeno je i da je nedavno u Nevadi uspešno testirana atomska bomba B61-12, bez nuklearnog punjenja, prenose američki mediji.
Bomba je bačena da bi se demonstrirao kapacitet aviona F-16 da koristi to oružje i da bi se testirale njene komponente koje nisu nuklearne, saopštili su zvaničnici američkog vazduhoplovstva, objavila je agencija UPI.
„Gravitaciona bomba B61-12 obezbeđuje aktuelni kapacitet za američke strateške nuklearne snage koje koriste bombardere kao i tipove aviona sa dualnim kapacitetom kao podršku NATO-u”, rekao je jedan od zvaničnika američkog vazduhoplovstva Pol Vog. (Tanjug)

Pustinjska tajna lagune u Dahli
Od našeg specijalnog izveštača
Dahla (Maroko) – Malo je stranaca na noćnim letovima iz Kazablanke za unutrašnjost Maroka koji ne putuju za legendarni Marakeš.
U tihoj aerodromskoj čekaonici desetine metara visokog plafona, dominira maketa velelepne džamije Hasana Drugog u Kazablanki (završene 1993. godine) postavljena u prozirnu staklenu kutiju. Oko makete, na zbijenim redovima plastičnih stolica usmerenih u pravcu bogomolje, najviše je domaćih putnika koji idu za Uždu, Agadir, Lajun i Dahlu na krajnjem jugu Maroka.

RT: Zaboravite „majku svih bombi”, upoznajte ruskog „tatu"
MOSKVA – Dok se Sjedinjene Američke Države hvale da su u Avganistanu bacile najveću nenuklearnu bombu GBU-43, poznatu kao „majku svih bombi”, „Raša Tudej” tvrdi da Rusija poseduje mnogo jaču bombu, poznatu kao „otac svih bombi”.
„Nemojte se prevariti. Rusija poseduje nešto mnogo jače. Deco, upoznajte tatu”, navodi ruska televizija.
Rusija je razvila avijacionu termobaričnu bombu povećane snage, poznatu kao „Otac svih bombi”, 2007. godine i ona, kako se navodi, zasenjuje svog američkog rivala i po snazi i po efikasnosti.
Za razliku od američke bombe, koja teži 8.200 kilograma, ruska bomba je lakša - njena težina iznosi 7.100 kilograma.
Ruska bomba eksplodira u vazduhu, spajajući se s atmosferskim kiseonikom kako bi proširila radijus eksplozije dok uništava mete.
Gasovi u blizini eksplozije izgorevaju, stvarajući vakuum, koji može da povuče objekte ka središtu eksplozije.
Bomba je testirana 2007. godine na nepoznatoj lokaciji, a posle nje je ostala „spaljena zemlja” za koju „Raša tudej” navodi da je izgledala „više kao površina meseca”.
Tadašnji zamenik načelnika ruskih oružanih snaga Aleksandar Ruškin rekao je tada da je ruska bomba pokazala da se njena „efikasnost i sposobnosti mogu porediti sa nuklearnim oružjem”.
„Istovremeno, upotreba ovog oružja ne šteti niti zagađuje okolinu, kao nuklearno oružje”, rekao je Ruškin.
Rusko Ministarstvo odbrane saopštilo je da razvoj te bombe nije u suprotnosti sa bilo kakvim sporazumom o nuklearnom naoružanju.
Ruski „otac svih bombi” u značajnoj meri se, ipak, razlikuje od američke „majke svih bombi”, jer Rusija nikada nije osetila potrebu da upotrebi tu bombu, zakljucuje Raša tudej.
Vojska SAD saopštila je juče da je ta zamlja u napadu na Avganistan bacila do sada najveću nenukleranu bombu, GBU-43, poznatu kao „majku svih bombi”.
Mete su bile pećine u provinciji Nangarar na istoku Avganistana koje su koristili ekstremisti Islamske države. (Tanjug)

Sirija: Hiljade evakuisano po dogovoru s pobunjenicima
DAMASK - Više hiljada ljudi iz dva šiitska sela pod kontrolom pobunjenika u severozapadnoj Siriji evakuisano je danas autobusima, dok je stotine pobunjenika napustilo grad u blizini Damaska sa svojim porodicama, po dogovoru postignutom između vlade i pobunjenika, javio je Rojters.
Kako prenosi Bi-Bi-Si, više od 30.000 ljudi će biti preseljeno.
Stanovništvo šitskih sela al-Foua i Kefraja evakusiano je u više desetina autobusa u predgrađe Alepa, koji je pod kontrolom vlade, saopštila je Sirijska opservatorija za ljudska prava.
U međuvremenu, autobusi koji prevoze pobunjenike i njihove porodice napustili su Madaju, koja je pod opsadom vladinih saga, u blizini Damaska, navodi opservatorija.
Rojters navodi da izgleda da je odložena evakuacija Zabadanija, grada okuženog vladinim snagama i njihovih saveznika.
Nijedan autobus nije napustio grad, ali se očekuje da će evakuacija početi kasnije danas.
Konvoji iz Madaje i Zabadanija biće upućeni ka Idlibu.
Pripadnik jedne šiitske stranke rekao je da se oko 60 autobusa kreće kroz al-Fou.
Otprilike je isti toliki broj autobusa napustio Madaju, dodala je opservatorija.
Britanska televizija navodi, pozivajući se na sirijsku državnu televiziju, da će inženjering timovi i sirijske snage uskoro ući u taj grad. (Tanjug)

Putin zaradio 157.690 dolara u 2016, manje nego u 2015. godini
MOSKVA - Predsednik Rusije Vladimir Putin zaradio je 8,85 miliona rubalja (157.690 dolara) prošle godine, što je za 33.000 rubalja manje nego u 2015. godini, prema poreskoj prijavi koju je objavila pres služba Kremlja.
Mesečni prihodi Putina su prošle godini iznosili 738.000 rubalja, što je manje u odnosu na 741.000 rubalja iz 2015. godine, prenosi ruska agencija Tas s.
Predsednik je, takođe, prijavio vlasništvo nad 1.500 kvadratnih metara zemljišta, nad stanom od 77 kvadrata i garažom od 18 kvadrata.
Putin, takođe, poseduje stan površine 153,7 kvadratnih metara, a sva njegova prijavljena imovina je u Rusiji.
Od vozila, Putin poseduje dva automobile marke „volga”, i automobil „nivu” i prikolicu „skif”.
Ruski predsednik je 2013. godine zaradio više od 3,6 miliona rubalja (oko 100.000 dolara u to vreme), u 2014. godini 7,6 miliona rubalja, a u 2015. godini oko 8,9 miliona rubalja, navodi ruska agencija, prenosi Tanjug

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Er Čajna: Ne ukidamo sve letove već otkazujemo neke
PEKING - „Er Čajna” je danas demantovala navode televizije ČTV da će ta kineska nacionalna aviokompanija ukinuti sve letove ka Pjongjangu od ponedeljka, ističući da je otkazala pojedine letove ka prestonici Severne Koreje zbog slabe potražnje, ali ne sve.
„Er Čajna nije prekinula rad na relaciji od Pekinga do Pjongjanga, već je privremeno otkazala neke letove zbog situacije s prodajom karata”, rekao je zaposleni u timu za komunikacije Er Čajna, koji nije imenovan.
Prema njegovim rečima, naknadni letovi biće zakazani na osnovu prodaje karata, preneo je Rojters.
ČTV je prethodno javio da će „Er Čajna” obustaviti sve letove na relaciji Peking-Pjongjang na neodređeno vreme.
„Er Čajna” je letove za Pjongjang, koje obavlja ponedeljkom, sredom i petkom, uvela 2008. godine, ali ih je često otkazivala zbog pojedinih problema, naveo je ČTV.
Kina je jedini veliki saveznik Severne Koreje, ali se ona protivi programu naoružanja te zemlje i njenim sukobima sa SAD i njihovim azijskim saveznicima, a podržala je i sankcije UN protiv Pjongjanga.
Izveštaj ČTV-a o obustavi letova „Er Čajna” usledio je nakon što je vojska Severne Koreje zapretila danas „nemilosrdnim odgovorom” na bilo kakvu provokaciju SAD, saopštila je zvanična novinska agencija te zemlje KCNA.
Prethodno je američka televizija En-Bi-Si njuz, pozivajući se na upućene obaveštajne američke zvaničnike, objavila da su SAD spremne da pokrenu preventivni udar konvencionalnim naoružanjem na Severnu Koreju ukoliko dođe do još jednog nuklearnog testa.
Pentagon je odbio da komentariše tvrđe američke televizije En-Bi-Si njuz.
Severna Koreja je već upozorila o „velikom događaju”, a zvaničnici SAD kažu da sve ukazuje da se radi o nuklearnom testu koji bi mogao da se dogodi ovog vikenda uoči 105. rođendana osnivača Severne Koreje Kim Il-Sunga, prenosi En-Bi-Si njuz. (Tanjug)
 
Japan na oprezu zbog Severne Koreje
TOKIO - Japansko Ministarstvo spoljnih poslova saopštilo je danas da održava „visok nivo nadzora” i da „preduzima sve moguće mere” kako bi odgovorilo na svaku moguću nepredviđenu situaciju na korejskom poluostrvu, gde Severna Koreja upozorava na rat i nove nuklearne probe.
Japansko Ministarstvo je saopštilo i da Japan sarađuje sa SAD, Južnom Korejom i drugim zemljama, kao i da će nastaviti da ulaže napore kako bi ubedio Severnu Koreju da se uzdrži od daljih provokacija i ponaša u skladu sa rezolucijama UN, koje brane razvoj raketnih tehnologija.
Kako se navodi, to Ministarstvo je odbilo da komentariše pojedine delove intervjua potpredsednika severnokorejske vlade agenciji AP, koji je kazao da će njegova država izvoditi nuklearne probe, kad god rukovodstvo te zemlje smatra da su potrebne, javlja AP prenosi Tanjug.

Uhapšen mafijaški bos dok je pravio roštilj
RIM - Italijanska policija uhapsila je odbeglog mafijaškog bosa dok je spremao roštilj sa suprugom na terasi stana u Toskani, saopštila je danas policija.
Sicilijanac Konćeti Binakorsi (56), koji je osuđen na doživotnu robiju zbog nezakonitog odstranjivanja organa i trgovinu drogom, pobegao je iz zatvora u Napulju prošle godine, za vreme trodnevnog otpusta.
Međutim, ponovo je uhapšen u četvrtak, nakon što je policija pratila njegovu suprugu koja mu je pomagala u pripremi roštilja na balkonu stana u gradiću nedaleko od Pistoje u Toskani.
Kako se navodi, Binakorsi je „vojni šef” sicilijanskog klana poznatog kao „Stida”, koja konkuriše nekada moćnoj Koza Nostri.
Prvi put Binakorsi je uhapšen 1991. godine, na dan svog venčanja, kada je policija opkolila crkvu u Kataniji i kada je mlada stigla, ali je on uspeo da ubedi policajce da ga puste da kaže „da” pre nego što su mu stavili lisice na ruke, javlja AFP, prenosi Tanjug.

Lavrov: Sledeći napad na Siriju imaće ozbiljne posledice
MOSKVA – Rusija, Sirija i Iran upozorili su SAD protiv novih napada na Siriju. Ministar spoljnih poslova Rusije Sergej Lavrov, koji je ugostio svoje kolege iz Irana i Sirije na današnjem sastanku u Moskvi, osudio je prošlonedeljne napade SAD na vazduhoplovnu bazu Šajrat u Siriji, upozorivši da će takvi postupci u budućnosti imati „ozbiljne posledice, ne samo za regionalnu, već i za globalnu bezbednost”.
SAD su okrivile Siriju da je koristila hemijsko naoružanje u napadu na provinciju Idlib na severu Sirije, gde je poginulo 80 civila.
Rusija tvrdi da su žrtve podlegle bojnim otrovima koji su oslobođeni iz pobunjeničkog hemijskog arsenala pogođenog prilikom napada i pozvala na međunarodnu istragu, javlja AP.
Ministar spoljnih poslova Sirije Valid al-Moalem pozvao je inspektore da posete vazduhoplovnu bazu za koju SAD tvrdi da je korisćena kao početna tačka napada.
Sve tri države na sastanku zahtevale su nepristrasnu istragu o korisćenju hemijskog oružja prilikom napada na Idlib, prenosi TAS. (Tanjug)

Turska bi mogla da razmotri i suspenduje migrantski dogovor
ANKARA – Turska bi mogla da ponovo razmotri ili suspenduje sve dogovore sa Evropskom unijom u vezi migranata ukoliko EU ne odobri dozvolu putovanja turskim građanima bez vize, saopštio je danas Ministar spoljnih poslova Turske Mevlut Čavušoglu.
U intervjuu za televiziju A Haber, Čavušoglu je rekao da su migrantski dogovor i oslobađanje od viza paket i dodao da Turska ima pravo da ponovo razmotri ili suspenduje sve dogovore ukoliko to ne bude ispunjeno.
Čavušoglu je izjavio da Turska nema problema sa Rusijom i da bi pojačala svoju podršku obustavi vatre i političkom rešenju u Siriji, nakon navodnog napada hemijskim oružjem na provinciju Idlib na Severu Sirije, prenosi Rojters.
Ovo nije prvi put da Turska preti suspendovanjem dogovora o migrantima. (Tanjug)

Kremlj: Svi da se uzdrže od provokativnih akcija oko Severne Koreje
MOSKVA – Kremlj je danas saopštio da prednost daje diplomatsko rešavanje svih kriza, uključujući i onu na Korejskom poluostrvu, usled rastućih tenzija između Vašingtona i Pjongjanga u vezi nuklearnog programa Severne Koreje.
„Pozivamo sve zemlje da se uzdrže od svih poteza koji bi mogli da postanu provokativni koraci”, izjavio je portparol Kremlja Dmitrij Peskov, prenosi Rojters.
Televizija En-Bi-Si njuz je ranije objavila izveštaj o postavljanju dva razarača SAD 480 kilometara od obale Severne Koreje koji imaju mogućnost lansiranja krstarećih raketa „Tomahavk” na teritoriju te zemlje i spremnosti teških američkih bombardera da deluju ukoliko dođe do napada.
Pentagon je odbio da komentariše na izveštaj te televizije, rekavši da ne diskutuje o budućim operacijama ili „javno spekuliše o mogućim scenarijima”.
Ministar spoljnih poslova Kine Vang Ji rekao je na konferenciji sa svojim francuskim kolegom Žan-Mark Eroom da: „Ukoliko rat izbije, rezultat je situacija u kojoj svi gube i ne može postojati pobednik”. (Tanjug)
Pentagon odbija da komentariše tvrdnje o preventivnom napadu
VAŠINGTON – Pentagon je odbio da komentariše tvrđe američke televizije En-Bi-Si njuz da su SAD spremne da pokrenu preventivni udar konvencionalnim naoružanjem na Severnu Koreju ukoliko ona izvede još jedan nuklearni test, rekavši da ne diskutuje o budućim operacijama ili „javno spekuliše o mogućim scenarijima”, prenosi Rojters.
En-Bi-Si njuz je ovo objavio pozivajući se na upućene obaveštajne zvaničnike SAD.
„Komandanti uvek razmatraju širok spektar mogućnosti da se zaštitimo od svih nepredviđenih situacija”, saopštila je portparolka Pentagona Dejna Vajt.
Na pitanje Rojtersa o izveštaju En-Bi-Si-ja Pentagon je odgovorio da ostaju čvrst u svojoj podršci saveznicima kao što su Južna Koreja i Japan.
En-Bi-Si je u izveštaju naveo da su postavljena dva razarača SAD 480 kilometara od obale Severne Koreje koji imaju mogućnost lansiranja krstarećih raketa „Tomahavk” na teritoriju te zemlje, a da su teški bombarderi stacionirani u bazi u Guamu spremni ukoliko dođe do napada. (Tanjug)

En-Bi-Si: Preventivni udar SAD ako Severna Koreja posegne za obaračem
VAŠINGTON – SAD su spremne da pokrenu preventivni udar konvencionalnim naoružanjem na Severnu Koreju ukoliko dođe do još jednog nuklearnog testa, saopštili su upućeni obaveštajni zvaničnici SAD.
Oni dodaju da su postavljena dva razarača SAD 480 kilometara od obale Severne Koreje koji imaju mogućnost lansiranja krstarećih raketa „Tomahavk” na teritoriju te zemlje.
Severna Koreja je već upozorila o „velikom događaju”, a zvaničnici SAD kažu da sve ukazuje da se radi o nuklearnom testu koji bi mogao da se dogodi ovog vikenda uoči 105. rođendana osnivača Severne Koreje Kim Il-Sunga, prenosi En-Bi-Si njuz (NBC news).
Teški američki bombarderi pozicionirani su u bazi na teritoriji države Guam u slučaju napada na Severnu Koreju, a ranije ove nedelje, udarna grupa američke Mornarice „Karl Vinson” poslata je u region, navodi En-Bi-Si.
Napad SAD obuhvatio bi rakete, bombe, kao i sajber napade i postavljanje specijalnih jedinica na teren, navodi američka TV.
Takav napad SAD mogao bi da isprovocira nepredvidljiv i opasan režim Severne Koreje da lansira kontranapad protiv Južne Koreje, navodi En-Bi-Si njuz.
„Vođstvo Severne Koreje nije pokazalo nikakav interes za diplomatiju i dijalog sa drugim zemljama u vezi ovog problema”, rekao je En-Bi-Si-ju korejski predstavnik u Centru za strateške i međunarodne studije Viktor Ča.
Severna Koreja je u sredu zapretila da će prva napasti SAD nuklearnim napadom bude li znakova da se sprema napad SAD, dok su u četvrtak upozorili na „nemilosrdan napad” ukoliko SAD bilo šta preduzmu. (Tanjug)

Trampova kritika na račun dolara oborila vrednost valute
VAŠINGTON – Američki predsednik Donald Tramp prouzrokovao je oštar pad dolara, nakon što je izjavio da je američka valuta i suviše jaka zbog rastućeg poverenja u njegovo predsedništvo.
„Mislim da naš dolar postaje i suviše jak, što je delimično moja greška jer ljudi imaju poverenja u mene. To će međutim na kraju imati negativne posledice”, preneo je američki list „Volstrit Džornal” izjavu američkog predsednika.
„Postoji nekoliko izuzetno dobrih stvari u vezi sa jakim dolarom, ali najbolja stvar je, generalno govoreći, što to samo zvuči dobro. Veoma je teško nadmetati se kada imate jak dolar i kada druge zemlje devalviraju svoju valutu”, istakao je Tramp.
Posle njegovog komentara, dolarski indeks, koji meri vrednost zelene novčanice prema korpi šest glavnih valuta, pao je u ranom azijskom trgovanju na 100,01 poen, u odnosu na nivo od preko 101 poena na kom je bio ranije ove nedelje, prenosi Raša tudej.
Analitičari, međutim, tvrde da će se dolar stabilizovati, jer bi američka Uprava federalnih rezervi (Fed) već u junu mogla podići kamatne stope.
„Donald Tramp je predsednik SAD, tako da ne krivim tržišne učesnike što ga shvataju ozbiljno. Ali Tramp je izuzetno nepredvidiv”, kaže Džim Rikards iz Stratedžik intelidžensa u intervjuu za Si-En-Bi-Si. (Tanjug)

Francusko tužilaštvo traži ukidanje imuniteta Marin Le Pen u EP
PARIZ –  Francusko Državno tužilaštvo zatražilo je od Evropskog parlamenta ukidanje poslaničkog imuniteta kandidatkinji ulatradesničarskog Nacionalnog fronta na predsedničkim izborima Marin Le Pen zbog istrage o navodnim lažnim poslovima koje su obavljali njeni saradnici u Evropskom parlamentu.
To prenosi AFP pozivajući se na izvore iz francuskog pravosuđa.
Navodi se da je zahtev upućen krajem prošlog meseca nakon što se Le Penova pozvala na parlamentarni imunitet kada je odbila da s pojavi na saslušanju koje su istražitelji zakazali 10. marta. (Tanjug)

AFP: Referendum Erdoganu može da donese vlast do 2029.
ANKARA – Građani Turske u nedelju će glasati na referendumu koji za cilj ima proširenje ovlašćenja predsednika Turske Redžepa Tajipa Erdogana, ali kako navodi AFP, rezultat tog referenduma mogao bi da ima širi uticaj na sve aspekte budućnosti te države i Erdoganu obezbedi još 12 godina na vlasti.
Referendum se održava 94 godine nakon što je Kemal Ataturk osnovao modernu Tursku, a mogao bi da promeni odnose sa Zapadom, mirovne pregovore sa Kurdima i procese unutar društva.
Ukoliko pobedi na referendumu, Erdogan će imati ovlašćenje da postavlja ministre, a čitava birokratija biće centralizovana u njegovoj predsedničkoj palati.
Protivnici su zabrinuti da će novom sistemu nedostajati „balans i provere” koji su specifični za sistem SAD, koji teži ka tome da predsedništvo odvrati od vladavine jednog čoveka.
Novi sistem bio bi na snazi od novembra 2019. godine, kada bi predsednički i parlamentarni izbori bili održani u isto vreme.
S obzirom na to, Erdogan bi u novom sistemu mogao da ostane na vlasti do 2029. umesto do 2024. godine.
Erdoganovi borbeni govori nikada se nisu ticali mogućeg negativnog ishoda referenduma, a on nijednog momenta nije razmotrio svoju budućnost.
Negativan ishod bio bi veliki udarac za njegov status svemogućeg vladara u Turskoj, navode agencije.
U slučaju lake pobede, Erdogan bi mogao da nađe samopouzdanja i da se odlučno udalji od evropskih integracija i pokaže da Turska može da stvori alternativna strateška partnerstva, uključujući i sa Rusijom, navodi AFP.
Erdogan je prvi turski predsednik koji je započeo mirovne pregovore sa zakonom zabranjenom Kurdskom radničkom partijom (PKK), što je rezultovalo obustavom vatre.
Pobeda bi značila da nije isključena opcija da će Erdogan ponovo otvoriti dijalog sa Kurdima.
„Dojče vele” u analizi uoči referenduma navodi da Erdogan želi da postane „Ataturk posle Ataturka” uvođenjem predsedničkog sistema i da istovremeno poništi sekularnu tradiciju osnivača turske države. (Tanjug)

„Majka svih bombi” ubila najmanje 36 ekstremista ID
KABUL – Najveća konvencionalna bomba SAD, poznata kao „majka svih bombi” ubila je najmanje 36 ekstremista Islamske države u jučerašnjem napadu na niz tunela i pećina koje su koristili ekstremisti, saopštili su avganistanski zvaničnici, odbacivši mogućnost da je bilo civilnih žrtava.
„Kao rezultat bombardovanja, ključna skrovišta i kompleks tunela ID-a uništeni su, a 36 njihovih boraca je ubijeno”, saopštilo je Ministarstvo odbrane u četvrtak. (Tanjug)
 
 Tramp ne navodi direktno da li je odobrio „majku svih bombi"
VAŠINGTON – Američki predsednik Donald Tramp nije direktno odgovorio da li je potpisao odobrenje za ispaljivanje najveće nenuklearne bombe u istoriji ratovanja, koja je u četvrtak uveče bačena na teritoriju u Avganistanu koju kontroliše Islamska država.
On je kratko odgovorio da svi znaju šta se desilo, a da on odobrava poteze vojske, prenosi N1.
„Svi tačno znaju šta se desilo. Tako da ono što ja radim jeste da odobravam poteze naše vojske. Mi smo im dali punu autorizaciju, i to je ono što mi radimo”, rekao je Tramp u odgovoru na pitanje da li je odobrio napad.
Ranije je potvrđeno da je general američkih snaga u Avganistanu Džon Niklson odobrio, odnosno potpisao bombardovanje postrojenja Islamske države, a napad je autorizovao i glavni komandant tih snaga Džozef Votel.
Vazdušne snage vojske SAD-a ispalile su MOAB GBU-43/B, koja je dobila nadimak „majka svih bombi”. Teška je 9,5 tona, a bačena je u Nangrahar provinciju na istoku Avganistana. Pentagon trenutno radi na proceni štete koju je bomba napravila.
Si-En-En navodi da je Tramp nešto ranije potpisao dozvolu američkim snagama u inostranstvu da deluju nezavisno na bojnom polju, što prema njegovim rečima „deluje neverovatno dobro u borbi protiv Islamske države”. (Tanjug)

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Pucnjava u Atlanti - jedan poginuo, troje ranjeno
ATLANTA – Muškarac je otvorio vatru u vozu podzemne železnice u Atlanti, u američkoj saveznoj državi Džordžija, i tom prilikom usmrtio jednog, a ranio troje putnika, pre nego što je uhapšen, saopštio je portparol policije Džozef Dorsi.
Pucnjava se dogodila juče popodne po lokalnom vremenu, na vozu Plava linija nakon što je napustio stanicu na zapadnoj strani grada.
„Dok se voz kretao, osumnjičeni je ispalio nekoliko metaka prema žrtvama”, rekao je Dorsi.
Očekuje se da će troje ljudi koji su ranjeni preživeti, navodi Dorsi, dodavši da su sve žrtve, uključujući i počinioca, bile u 30-im godinama.
Peta povređena osoba pretrpela je povredu članka dok su putnici bežali od počinitelja, javlja Rojters.
Pucnjava je bila „ciljana, ali izolovana”, rekla je šefica lokalne policije Vanda Danam.
Na sledećem stajalištu voza, policija je uhapsila osumnjičenog i našla oružje, kaže Dorsi, ali nije dao informacije o mogućem motivu, dodavši da je istraga u toku.
Čovek koji se nalazio u vagonu voza rekao je za TV Foks 5 da je čovek koji je nosio šešir seo pored drugog putnika i klimao glavom, potom je ustao i otišao do kraja vagona.
„Nakon toga čuo sam pucnje, legao sam na pod i potom video samo cipele čoveka dok je prolazio pored mene. I to je to”, rekao je neimenovani putnik.
Na video snimku koji je očevidac snimio mobilnim telefonom vidi se žena i još jedna osoba kako leže na podu vagona.
Stajalište je bilo privremeno zatvoreno. (Tanjug)

Seul: Evakuacija iz zgrade „Samsunga”, dojava o eksplozivu
SEUL – Južnokorejski mediji su objavili da je u južnom delu prestonice Seula evakuisana administrativna zgrada kompanije „Samsung grup” nakon što su se pojavili navodi da je u njoj postavljen eksploziv, prenosi Rojters.
Navedeno je da je bezbednosna uzbuna objavljena unutar zgrade, ali da nije jasno o kojoj „Samsungovoj” zgradi u kvartu Seočo se radi.
Iz „Samsunga” nema zvaničnog komentara. (Tanjug)

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…


  </body>
 </text>
</TEI>