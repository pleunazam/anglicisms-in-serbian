<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>No source: this is an original work.</p>
   </sourceDesc>
  </fileDesc>
 </teiHeader>
 <text>
  <body>
Inspekcije u tami za kran u mraku
U Ulici vojvode Stepe, preko puta Saobraćajnog fakulteta, nalazi se veliko stambeno naselje u izgradnji, koje izlazi na četiri ulice. Na gradilištu normalno postoji i kran, ali nije normalno što on danima u večernjim satima nije osvetljen.
Ogromnih je razmera po visini. Tako neosvetljen predstavlja opasnost za helikoptere, koji baš tuda preleću, na i sa helidroma koji je pored VMA. Samo 30. 8. iz meni nepoznatih razloga bilo je sigurno preko 30 preleta.
Smatrajući da tako neosvetljen predstavlja opasnost za ljudske živote, obratio sam se komunalnoj policiji koja se oglasila nenadležnom i uputila me na gradsku inspekciju. Pozivom na broj koji su mi dali opet sam dobio komunalnu policiju, iz koje mi je pojašnjeno da po završetku radnog vremena – u 22 časa, gradska inspekcija prebacuje vezu na njih (bilo je 20 a ne 22 č, znači u radnom vremenu). Od komunalca sam dobio obaveštenje da se obratim policiji jer sigurno i njihovi helikopteri tu preleću. Poslušao sam i nazvao 192 i dobio obaveštenje da je to posao inspekcije. Narednog dana nazvao sam službu za odnose sa građanima gde me je saslušala izuzetno ljubazna gospođica, napravila je zabelešku, pročitala je i rekla da će je proslediti nadležnoj inspekciji, a mene pitala da li želim da mi to naknadno i potvrdi. Verujem da je to i učinila, ali je kran i dalje u mraku. Recimo i to da na susednim gradilištima, gde su kranovi mnogo niži, svi imaju propisno svetlosno obeležje.
Petar Vasić,
Ulica vojvode Stepe

Lepotica velikog srca
Glumica Prijanka Čopra je deset godina angažovana u Unicefu, a prethodne dve je bila njihov ambasador dobre volje za dečja prava. Časopis „Tajm” proglasio ju je za jednu od sto najuticajnijih ličnosti na svetu.
Nakon što je 2000. godine pobedila prvo na izboru za mis Indije a potom i za mis sveta, naredna stanica bio je Bolivud. Iako su joj režiseri zamerali da je „previše lepa”, jedan od producenata je  procenio da mlada Indijka iz lekarske porodice ima sve kvalitete da postane zvezda.
Najveći uspeh postigla je 2006. akcionim trilerom „Don” koji je u Indiji, ali i van te zemlje, zaradio preko milijardu dolara. Jedna od njenih najzahtevnijih uloga bila je ona u nekonvencionalnom filmu „Barfi!” iz 2012. Karijeru filmske zvezde odlučila je da izgradi  , u kolevci te industrije – Americi. Dala je glas liku u Diznijevom hit crtaću „Avioni” a glavnom ulogom u krimi-seriji „Kvantiko” (koju i mi gledamo na Foksu) postala je prva glumica iz regiona južne Azije koja je dobila vodeću rolu u američkoj „prajm tajm” seriji.
Usledila je uloga u filmskom rimejku popularne TV serije „Bejvoč” („Čuvari plaže”), a upravo završava dva filma, „Dečak kao Džejk” sa Kler Dejns i romantičnu komediju „Nije li to romantično?” sa Lijamom Hemsvortom.
Zalaže se za doniranje organa i javno je u Indiji potpisala donorsku karticu, poklonila je  novac za izgradnju onkološkog krila  bolnice u Mumbaju koje nosi ime njenog pokojnog oca, pokrenula je i kampanju „Spasite žensko dete” koja za cilj ima da promeni negativnu sliku o devojčicama u Indiji, a nedavno je izjavila da joj je jedna od najvećih grešaka to što je kao mlađa izbeljivala kožu i bila zaštitno lice  proizvoda namenjenog tome. Od 2009. piše za najveće indijske dnevne listove a njene tekstove, u kojima se bavi osnaživanjem žena i važnošću obrazovanja devojčica, objavljivali su i prestižni „Gardijan” i „Njujork tajms”… M. Bilić
PROFESIJA GLUMAC
Odlazak koji je obeležio život

Glumac koji je u biografiju upisao rad u inostranim projektima poput filma „Hari Poter i vatreni pehar”, u „Narniji” i „Child 44”, filmu „DxM”, drami iz tri dela „Warriors”, seriji „Bordžije” Predrag Bjelac   u  j seriji „Ubice mog oca” je ubedljivo dočarao lik korumpiranog političara koji vuče konce iz senke.
Pripremao se za ulogu inspektora Marjanovića, ali je na kastingu ta uloga pripala Tihomiru Staniću, a njemu, kako je procenio reditelj, uloga Nikole Kovačevića.
– Ta serija je nešto novo u našim okvirima čak i za mene, jer ja ovde nisam puno radio. Ali, u Češkoj jesam, i to u kriminalističkoj seriji koja je tamo postigla veliki uspeh „Cirkus Bukovski” i bila je inspirisana nordijskim kriminalističkim serijama. Pre tri godine proglašena je za seriju godine u Češkoj – priča glumac koji je prošle godine bio nominovan za najveću glumačku nagradu, „Češki lav”, za ulogu u filmu „Gangster Ka”.
– Nisam osvojio nagradu, ali sam zadovoljan i zbog nominacije – kaže naš sagovornik koji je u Češku otišao pre četvrt veka. Uz malo sreće, i nešto češke krvi, uspeo je da dobije stalni boravak.
– Mamina baka je bila Čehinja. Zvala Ana Novotna i njeno ime sam pronašao na bakinoj krštenici, što mi je pomoglo da dobijem stalni boravak u Češkoj, priča Peđa Bjelac koji je u Češku svojevremeno otišao,  kako je mislio, samo privremeno.
– Ispostavilo se da mi je to obeležilo život. Prvih sedam godina se nisam bavio glumom.  Sasvim slučajno sam uplovio u glumačke vode. Bi-Bi-Si je snimao dramu iz tri dela o ratu u Bosni. Nisu uspeli da snimaju u Bosni pa su izabrali Češku. Branka Katić i ja smo među našima dobili najveće uloge. Drama se zvala „Warriors”. U tom trenutku, bila je to najveća produkcija Bi-Bi-Sija u istoriji te kuće. Budžet je bio osam miliona funti. Upravo ta serija je bila „lansirna rampa” za čitavu plejadu mladih engleskih glumaca koji su sada poznati – Metjua Mekfađena, Dejmijana Luisa... I od tada sam počeo da radim po stranim produkcijama – priča Bjelac i napominje da je, uz malo sreće, i uz pomoć te serije dospeo do uloge u „Hariju Poteru”.
– Cela priča je neverovatna jer je Džoana Rouling insistirala da budu angažovani samo britanski glumci i da se snima isključivo u Britaniji. Prošao sam ja i nekoliko drugih „nebritanskih” kolega jer smo glumili strance. Čuo sam priču da je Entoni Hopkins silno želeo da se pojavi u serijalu ali... nije. Imao sam šest meseci priprema i šest meseci snimanja... Snežana Čikarić
AUTORI
Handke tražio kasetu

Teodoru Vranješ gledaoci pamte po emisijama „Subotom popodne”, „Mali noćni razgovori”, portretima kreativnih ljudi iz regiona i sveta na RT Republike Srpske.
Rođena je u Osijeku, od pete godine živela je u Korenici, a Liku smatra svojim zavičajem.
Počela je kao  novinar na radiju u Srpskoj Krajini, potom u Radio Banjaluci. Već 23 godine je zaposlena u RT Republike Srpske. Bila je izveštač, voditelj, urednik emisija i redakcije, ali uvek, pre svega, novinar.
Kaže da je u svakom „Malom noćnom razgovoru” provejavalo to da su svi koji postignu vrhunac u svojim profesijama  jednostavni, neposredni ljudi.
Bila je urednik Kulturno-umetničkog programa RT RS, pratila je rad književnika, slikara, filmskih stvaralaca, znanih i neznanih autora na mestima gde žive i stvaraju, gde se kreću i druže, slave. Prilikom posete Banjaluci slavni Peter Handke bio je gost u njenoj emisiji. Razgovor mu se dopao, pa je tražio da mu se snimi na kasetu.
Imala je čast da sretne i upozna patrijarha Pavla. Intervju je trajao sat i po, pričali su o svemu, a nju su najviše zanimali dileme s kojima se svakodnevno suočavaju savremeni čovek i  vernik. Na svako pitanje je mudro odgovorio, citirajući „Sveto pismo”. Ni posle 20 godina, veruje ona, intervju nije izgubio na aktuelnosti. Čule su se patrijarhove prepoznatljive poruke: da budemo i ostanemo ljudi.
– U tim posleratnim godinama bile su „kao voda žednom čoveku u pustinji” – seća se Teodora Vranješ.  Patrijarh je onakav kakvog ga pamtimo. Skroman. Odisao je smirenošću, zaboravila sam da radi kamera, slušala sam ga šta i kako priča. Beograd i Srbija još dugo, dugo neće videti takvog čoveka. Energija koja je progovorila iz ljudi kada je otišao sa ovog sveta pokazala je da za nas kao narod, još ima nade... Ljiljana Petrović
OPŠIRNIJE U ŠTAMPANOM I DIGITALNOM IZDANjU

Primat suvereniteta nad teritorijom
TEKST SAMO U ŠTAMPANOM I DIGITALNOM IZDANjU

Fejsbuk terorizam
Dokumentaciono-informacioni centar „Veritas“
TEKST SAMO U ŠTAMPANOM I DIGITALNOM IZDANjU

Srbija na raskršću
Profesor na Ekonomskom fakultetu u Beogradu
TEKST SAMO U ŠTAMPANOM I DIGITALNOM IZDANjU

Španija predala titulu, Slovenija u finalu EP
Istanbul - Košarkaška reprezentacija Slovenije napravila je istorijski uspeh plasmanom u finale prvenstva Evrope u Istanbulu, posle pobede nad Španijom 92:72 (25:19, 24:26, 24:12, 19:15).
Slovenci, koje sa klupe vodi srpski stručnjak Igor Kokoškov, došli su do prve medalje na velikim takmičenjima osmom pobedom na Evropskom prvenstvu iz isto toliko utakmica. Slovenija je sa trona evropskog šampiona skinula Španiju i sada u finalu čeka pobednika između Srbije i Rusije koji igraju sutra od 20.30.
Ponovo je blistao fantastični Luka Dončić skoro sa tripl-dabl učinkom - 11 poena, 12 skokova i osam asistencija, po 15 pogodaka dali su Entoni Rendolf i Goran Dragic, dok je kod Španaca najefikasniji bio Pau Gasol sa 16. Finale i meč za treće mesto igraju se u nedelju. (Tanjug)

Đorđević: Znamo šta nas čeka protiv Rusa
ISTANBUL - Selektor košarkaške reprezentacije Srbije Aleksandar Đorđević priželjkuje revanš Rusima za poraz u grupnoj fazi Evropskog prvenstva i nada se da će se na delu videti nepisano pravilo da jedan tim ne može dva puta da dobije istog protivnika na turniru.
„Postoje neke krilatice, nadam se da važe u ovom slučaju. Jedna od stvari na koje dobro reagujemo su greške, igrači se trude da prihvate savete. Ipak, to je samo detalj i ne smemo da se oslanjamo na njega”, rekao je Đorđević na konferenciji za medije u Istanbulu.
On je dodao da su njegovi igrači odlično reagovali posle poraza od Rusije u drugom kolu D grupe.
„Izvukli smo dobre pouke. Retkost je da se sa ovoliko želje košarkaši prilaze meču, da se toliko priča o protivnicima i razgovara međusobno. Rusi su ambiciozni, igraju sigurno, samo su protiv Letonije podbacili, a na nama je da se skoncentrišemo. Znamo šta naš čeka”.
Na pitanje kako zaustaviti najboljeg ruskog košarkaša Alekseja Šveda i prvog strelca turnira sa 24 poena u proseku po meču, Đorđević je imao spreman odgovor.
„Napad ti omogućuje da pobediš jednu utakmicu, a odbrana turnir”, jasan je bio selektor.
On se dotakao i povrede Branka Lazića zbog koje će propustiti samu završnicu Evropskog prvenstva.
„Posle duela sa Letoncem Timom pojavio se bol, bio je na konstantnim terapijama iako je igrao. Lazić nije mogao više da trpi bol, napravili smo magnetnu rezonancu koja je pokazala da ima ruputura i onemogućava da bude sa nama”, rekao je Đorđević.
Krilni košarkaš Vladimir Lučić naglašava da ekipa sa dosta energije ulazi u sam finiš borbe za medalju.
„Tri dana razmaka je dovoljno vremena da se oporavimo. Fizički smo spremni da reagujemo na polufinale i finale. Primetio sam da ima više naših navijača, ali i ostalih, nadam se da će nam ponovo biti velika podrška, kao protiv Italije”, naveo je Lučić.
Polufinale između Srbije i Rusije igra se sutra od 20.30 u dvorani Sinan Erdem. (Tanjug)

Tanjević napustio klupu Crne Gore i završio karijeru
PODGORICA - Iskusni košarkaški stručnjak Bogdan Tanjević podneo je ostavku na mesto selektora selekcije Crne Gore posle Evropskog prvenstva i završio bogatu karijeru.
Tanjević (70) se povukao nakon eliminacije u osmini finala EP i ubedljivog poraza od Letonije (100:68), potvrdio je Košarkaški savez Crne Gore.
On je dve godine proveo na klupi crnogorskog tima i završio svoj četvrti selektorski angažman, nakon što je vodio reprezentaciju Jugoslavije, Italije i Turske.
On je jugoslovensku selekciju predvodio do srebrne medalje na Evropskom prvenstvu 1981, sa Italijom je osvojio kontinentalno zlato 1999, a sa Turskom srebro na Svetskom prvenstvu 2010. godine.
Velike uspehe beležio je i na klupskoj sceni, sa Bosnom je bio prvak Evrope, a trenirao je i Kasertu, Trst, Olimpiju iz Milana, Limož, podgoričku Budućnost, Asvel, Virtus iz Bolonje i Fenerbahče sa kojima je osvajao titule šampiona Jugoslavije, Italije, Francuske i Turske. (Tanjug)

Zvezdi bod nakon dvanaest godina
Nakon deset godina fudbaleri Crvene zvezde zaigrali su u grupnoj fazi Lige Evrope, a nakon dvanaest su uspeli i da osvoje prvi bod u drugom po rangu evropskom takmičenju. „Crveno-beli“ su sinoć ugostili BATE, beloruskog predstavnika koji je poslednjih godina bio redovan učesnik Lige šampiona, a uprkos tome što su vodili i imali nekoliko izglednih prilika da obezbede pobedu meč je završen nerešenim rezultatom – 1:1 (0:0).
Bod, koji Zvezdi daje nadu da bi mogla da se bori za jednu od prve dve pozicije i plasman u nokaut fazu, doneo je Nemanja Radonjić pogotkom u 54. minutu.
Nošena fantastičnom podrškom navijača Zvezda je od početka meča krenula ofanzivno ka golu protivnika. Najpre je u četvrtom minutu nakon kornera čmond Boaći pokušao iz okreta, ali je šutirao pravo u protivničkog golmana. Samo dva minuta kasnije Srnić je započeo napad svoje ekipe, dodao loptu do Stojkovića koji je proigrao Boaćija. Međutim, štoper beloruske ekipe Milunović je u poslednjem trenutku intervenisao izbacivši loptu u korner. Nakon udarca iz ugla Krstičić je pokušao da savlada Šerbickog, ali nije bio precizan.
Posle početne inicijative domaće ekipe zapretio je i BATE u 11. minutu kada je Radonjić izgubio loptu na 30-ak metara od svog gola. Usledio je kontranapad pet na tri, Ivanić, koji je bio usamljen na desetak metara, je šutirao, ali je umesto Borjanovog gola pogodio prečku. Gordejčuk je u 18. minutu mogao da dovede svoj tim u vođstvo nakon slobodnog udarca sa 20-ak metara, ali je Zvezdin golman bio siguran.
Krstičić je nakon pola sata igre poslao odličnu loptu ka Boaćiju, ali je internacionalac iz Gane otišao isuviše u stranu pa je iz izgledne pozicije pogodio samo spoljni deo mreže. To je bio nagoveštaj uzbudljive završnice prvog poluvremena u kojoj su „crveno-beli“ imali nekoliko dobrih prilika da postignu gol. Radonjić je u 38. minutu prošao po levoj strani, a zatim šutirao, ali je lopta otišla malo iznad prečke. Četiri minuta kasnije Stojković je centrirao ka Boaćiju koji je bio usamljen u petercu, međutim internacionalac iz Gane je promašio loptu. Odmah potom je pokušao i Krstičić, nakon još jednog centaršuta Stojkovića, ali je glavom poslao loptu pored stative.
Zvezda je u istom ritmu nastavila i u drugom delu meča. Udarac Boaćija u 46. minutu je izblokiran, lopta se odbila do Radonjića koji je loše reagovao i poslao je daleko od protivničkog gola.
Napadi domaće ekipe isplatili su se u 54. minutu. Donald je poslao loptu ka Srniću koji je prošao po desnoj strani, a zatim je proigrao Radonjića koji se nalazio na drugoj stativi. Vezista se iskrao Gajdučiku i pogodio za 1:0.
Zvezda je četiri minuta kasnije mogla da duplira prednost. Kanga je poslao loptu u prazan prostor ka Boaćiju, a napadač ju je poslao do Srnića koji je bio usamljen u petercu. On, međutim, nije uspeo da je dobro „zahvati“ pa je propala dobra prilika da se možda reši pitanje pobednika. Radonjić je u narednom napadu prošao svog čuvara, a zatim pokušao da ponovo savlada Šerbickog. Golman BATE-a je bio siguran, a posle odbijene lopte ni Kanga nije uspeo da se upiše u listu strelaca pošto je poslao loptu preko gola.
Ti promašaji su mogli skupo da ih koštaju pošto je Stasevič u 64. minutu pobegao svojim čuvarima, ali je prečka ponovo bila saveznik „crveno-belih“. Za razliku od njega Signevič, koji je u drugom poluvremenu ušao u igru, bio je precizan. Ivanić je centrirao sa desne strane, Singevič je umakao svojim čuvarima i sa pet metara glavom „zakucao“ loptu u Borjanovu mrežu.
U međuvremenu Kanga je prošao nekoliko igrača, šutirao sa dvadesetak metara, ali je lopta završila tik pored stative.
Stadion: „Rajko Mitić“. Gledalaca: Sudija: Jevgen Aranovski (Ukrajina). Strelci: 1:0 Radonjić (54), 1:1 Signevič (72). Žuti kartoni: Savić, Rodić (Crvena zvezda), Milunović, Rodionov (BATE).
CRVENA ZVEZDA: Borjan 7, Stojković 7, Savić 7, Le Talek 7, Rodić 7, Donald 7, Krstičić 7 (od 89. Milijaš), Srnić 7 (od 77. Pešić), Kanga 7,5, Radonjić 7,5 (od 72. Rikardinjo), Boaći 7. Trener: Milojević.
BATE: Šerbicki 7, Rios 7, Gajdučik 7, Milunović 7, Poljakov 7, A. Volodko 7 (od 61. Signevič 7,5), Dragun 7, Gordejčuk 7, Ivanić 7,5, Stasevič 7,5 (od 83. M. Volodko), Rodionov 7 (od 73. Baga). Trener: Jermaković.

Ubedljiva pobeda Zenita u Skoplju, gol Ivanovića
Fudbaleri Zenita iz Sankt Peterburga pobedili su večeras u Skoplju Vardar sa 5:0, u utakmici prvog kola Grupe L u Ligi Evropa. Dvostruki strelac bio je Aleksandar Kokorin, koji je postigao golove u šestom i 21. minutu, a gol je postigao i kapiten fudbalske reprezentacije Srbije Branislav Ivanović, u 66. minutu. Strelci su bili još Artem Džuba u 39. i Emilijano Riđoni u 89. minutu.
U drugoj utakmici u toj grupi Real Sosijedad je kao domaćin pobedio Rozenborg sa 4:0. Fudbaleri Lacija pobedili su na gostujućem terenu holandski Vitese sa 3:2 u prvom kolu Grupe K.
Domaći su poveli u 33. minutu preko Tima Matavca, a izjednačio je Marko Parolo u 51. minutu. Šest minuta kasnije Vitese je ponovo poveo, a strelac je bio Brajan Linsen, dok je Ćiro Imobile izjednačio u 67. minutu. Pobedu Laciju doneo je Alesandro Murđa u 75. minutu.
U drugoj utakmici u toj grupi Nica je kao gost pobedila Varegem sa 5:1. Fudbaleri Olimpika pobedili su u Marseju Konjaspor golom Adila Ramija u 48. minutu u utakmici u Grupi I, a u drugom meču te grupe Gimaraeš i Salcburg odigrali su 1:1 ;
Fudbaleri Steaue pobedili su u Bukureštu Plzenj sa 3:0, a u drugom meču Grupe G Hapoel Ber Ševa pobedio je Lugano sa 2:1. U Grupi J Ostersunds je na gostovanju pobedio Zorju sa 2:0, dok su bez golova odigrali Herta i Atletik Bilbao. (Beta)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Dinamo pobedio Skenderbeg, ubedljiva pobeda Milana
Fudbaleri Dinama iz Kijeva pobedili su večeras na svom terenu albanski Skenderbeg sa 3:1, u utakmici prvog kola Grupe B u Ligi Evropa. Skenderbeg je poveo golom Gergija Muzake u 39. minutu, a Dinamo je preokrenuo za dva minuta. Prvo je izjednačio Sergij Sidorčuk u 47. minutu, a drugi gol postigao je Žunior Moraeš. Pobedu je obezbedio Dijumersi Mbokani u 63. minutu iz penala.
U drugoj utakmici u toj grupi Partizan i Jang Bojs odigrali su u Bernu nerešeno 1:1. Fudbaleri Milana pobedili su u Beču Austriju sa 5:1, u prvom kolu Grupe D. Trostruki strelac bio je Andre Silva, koji je postigao golove u 10, 20. i 56. mintu. Strelci su bili još Hakan Čalhanoglu u sedmom minutu i Suso u 63. minutu. Jedni gol za Austriju postigao je Aleksandar Borković u 47. minutu.
U drugoj utakmici u toj grupi AEK je na gostovanju pobedio Rijeku sa 2:1. U Grupi E Atalanta je u Bergamu pobedila Everton sa 3:0. Golove su postigli Andrea Masijelo u 27. minutu, Alehandro Gomes u 41. i Brajan Kristante u 44. minutu.
Apolon i Lion su u drugoj utakmici u toj grupi odigrali nerešeno 1:1. U Grupi A, Viljareal je kao domaćin pobedio kazahstansku Astanu sa 3:1. Nikola Sansone doveo je u vođstvo španski tim u 16. minutu, a prednost je udvostručio Sedrik Bakambu u 75. Dva minuta kasnije treći gol postigao je Denis Čerišev. Jedini gol za Astanu postigao je Jurij Logvinenko u 68. minutu.
U drugoj utakmici u toj grupi Slavija je u Pragu pobedila Makabi iz Tel Aviva golom Tomaša Necida u 12. minutu. Braga je kao gost pobedila Hofenhajm sa 2:1, u prvom kolu Grupe C. Domaći su poveli u 24. minutu preko Sandra Vagnera, a izjednačio je Tešeira u prvom minutu nadoknade vremena prvog poluvremena. Pobedu portuglaskom timu omogućio je Dijego Souza u 50. minutu.
U drugoj utakmici u toj grupi Bašakšehir je odigrao 0:0 sa Ludogorecom u Istanbulu. U obe utakmice Grupe F nije bilo golova, Kopenhagen je igrao na domaćem terenu protiv Lokomotive iz Moskve, a Zlin je bio domaćin Tiraspolju. (Beta)

Remi Partizana i Jang Bojsa uz odličnog golmana Stojkovića
Fudbaleri Partizana odigrali su u Bernu nerešeno 1:1 protiv Jang Bojsa, u utakmici prvog kola Grupe B u Ligi Evropa.  Pred 13.000 ljudi na stadionu „Švajcarska” Partizan je poveo u 11. minutu golom Marka Jankovića, a izjednačio je Kristijan Fasnaht u 14. minutu. Crno-beli su osvojili bod uglavnom zahvaljujući golmanu Vladimiru Stojkoviću koji je u više navrata odlično intervenisao. U drugoj utakmici Grupe B Dinamo je u Kijevu pobedio Skenderbeg sa 3:1.
Partizan je imao prvu šansu u osmom minutu, kada je Leandre Tavamba šutirao preko gola, a minut kasnije domaći su mogli da povedu preko Rožera Asalea, ali je golman Stojković odlično odbranio. U 11. minutu crno-beli su poveli golom Jankovića, koji se, posle dodavanja Zorana Tošića, lepim driblingom oslobodio protivničkog igrača i sa desetak metara poslao loptu u mrežu.
Tri minuta kasnije domaći su izjednačili preko Fasnahta, koji je natrčao na loptu posle gužve pred golom i poslao je u mrežu. Posle toga Jang Bojs je pojačao napade, ali je golma Stojković sačuvao Partizan. Prvo je u 25. minutu odbranio udarac Asalea zatim je tri minuta kasnije iz blizine zaustavio šut Đibrila Soua. Lopta je krenula viosko ka golu, a Bojan Ostojić je glavom uspeo da je izbaci u korner.
Sudija Ištvan Kovač je dozvolio oštriju igru domaćih zbog čega su se u više navrata bunili igrači Partizana. Ponovo je Stojković u 41. minutu spasio čist gol, ali posle nesigurne intervencije saigrača Marka Jevtovića, koji je nakon slobodnog udarca Miralema Sulejmanija, pokušao da izbije loptu, ali je poslao ka golu, a Stojković je izbacio u korner.
Jang Bojs je prvi zapretio u nastavku utakmice, ali je ponovo Stojković odbranio šut Nsamea i izbacio loptu u korner. Partizan je posle toga preuzeo inicijativu, pored gola šutirao je Everton, ali je prave šanse ipak napravio domaći tim, koga je ponovo sprečio golman srpskog šampiona, odbranivši udarce Fasnahta i Soua.
Partizan je u 87. minutu zapretio preko Solomona, ali je bez problema intervenisao golman David Von Balmos. U poslednoj prilici na utakmici Janković je izveo korner sa leve strane a Ostojić je loše zahvatio loptu, posle čega je završen meč.
U drugom kolu, 28. septembra, Partizan će od 21.05 u Beogradu igrati protiv Dinama iz Kijeva, a Skenderbeg će u isto vreme u Elbasanu igrati protiv Jang Bojsa. (Beta)
Đukić zadovoljan bodom i igrom u drugom poluvremenu
Trener fudbalera Partizana Miroslav Đukić rekao je da je zadovoljan bodom na gostovanju protiv Jang Bojsa na početku takmičenja u Ligi Evropa, ali i igrom svoje ekipe u drugom poluvremenu utakmice.
„Uvek je dobro odneti bod sa gostovanja. Veoma sam zadovoljan drugim poluvremenom, imali smo bolji stav. U prvom poluvremenu smo bili malo uplašeni, nismo bili agresivni, ali smo u drugom delu bilo bolji, dominirali, imali šanse. U globalu sam zadovoljan. Pritisli smo ih u drugom delu, nismo im dali da igraju, dominirali smo, veoma sam zadovoljan. Nametnuli smo dobar ritam, evropski ritam. Ekipa je izdržala, veoma sam zadovoljan”, rekao je Đukić posle utakmice za televiziju Arenasport.
Fudbaleri Parizana odigrali su protiv Jang Bojsa u Bernu nerešeno 1:1, u utakmici prvog kola Grupe B u Ligi Evropa. Jedan od najzaslužnijih za osvojeni bod Partizana bio je golman Vladimir Stojković, koji je u više navrata odlično interevenisao.
„Očekivali smo da će igrati napadački, bilo je mnogo šansi. Utakmica je bila lepa, Grobari nisu za džabe došli. Čestitam saigračima na bodu, on je vrlo bitan pogotovo na strani, protiv Jang Bojsa ekipe koja je u vrhu i koja je znala da igra napadački”, rekao je golman srpskog šampiona.
On je naveo da je njegova ekipa u pojedinim trenucima bila konfuzna posle prekida, a morao je da odbrani i šut saigrača Marka Jevtovića, koji je nesigurno reagovao posle slobodnog udarca Miralema Sulejmanija.
„Dešava se, lopta je čudna kod prekida, spusti se... Par puta je bila konfuzija kod prekida, nije Jevtović namerno hteo, tu smo da se pomažemo”, dodao je Stojković. Upitan da li bi prihvatio bod da mu je neko pre utakmice ponudio takav ishod, Stojković je rekao da uvek ide na pobedu, ali da je ovaj bod veliki.
„Ne mogu to reći, uvek krećem pozitivno, a kako se odvija utakmica analiziram situaciju, da li je dovoljan bod. Uvek idemo na pobedu, ali bod je bitan jer je osvojen u gostima protiv jake ekipe. Bod je veliki”, rekao je golman srpske reprezentacije.
Kapten Partizana Miroslav Vulićević ocenio je da je rezultat realan. „Kada se sve sabere podela bodova je realan rezultat. Imali su oni svoje šanse, imali smo i mi. Ovo je Evropa, vidi se svaki kiks, ne treba da padnemo zbog boda, velika je stvar”, rekao je Vulićević.
Fudbaler Jang Bojsa Miralem Sulejmani rekao je da je sa mnogo emocija ušao u duel protiv svog bivšeg kluba, ali da njegova ekipa treba da žali zbog propuštenih prilika, ali zbog toga što je igrala kao domaćin i osvojila samo bod. „Utakmica je bila veoma teška, sa mnogo duela, bilo je šansi na obe strane. Mi treba da žalimo za tim rezultatom jer smo igrali prvu utakmicu kod kuće”, naveo je Sulejmani. (Beta)

Na listi FIFA Srbija popravila plasman za deset mesta
CIRIH - Fudbalska reprezentacija Srbije, zahvaljujući pobedama nad Moldavijom (3:0) i Republikom Irskom (1:0) ovog meseca, napravila je ogroman skok od 10 mesta na najnovijoj FIFA listi i sada je 32. na svetu.
Novih šest bodova u kvalifikacijama za Mundijal u Rusiji, kojim su „orlovi” došli na korak od plasmana, u generalnom poretku doneli su dodatnih 76 za ukupno 789 poena na listi.
Srbija se probila ispred Senegala i rivala u kvalifikacijama Republike Irske koja je dva mesta slabija, dok je odmah iza Holandije, Egipta i Tunisa.
Kada je reč o ostalim protivnicima iz grupe, Vels je popravio plasman za pet mesta i sada je 13, Austrija je nazadovala za čak 20 pozicija na 57, Gruzija je 103, a Moldavija 156.
Na samom vrhu ponovo je došlo do promene, Nemačka se posle mesec vratila na prvo mesto ispred Brazila, Portugalija je sada treća zbog napretka od tri mesta, a potom redom idu Argentina, Belgija, Poljska, Švajcarska, Francuska, Čile, Kolumbija...
Sledeća FIFA lista biće objavljena 16. oktobra, odmah posle regularnog kraja kvalifikacija u kojima srpski fudbaleri gostuju Austriji u Beču i dočekuju Gruziju. (Tanjug)

Partizan zadovoljan i remijem ali ide na pobedu
Od našeg izveštača
Bern – Recept za uspeh na premijeri Lige Evrope večeras protiv Jang bojsa u Bernu je jasan: Partizanova odbrana, baš kao i u minulih pet utakmica, moraće da funkcioniše kao – švajcarski sat.
Podatak da je mreža Vladimira Stojkovića mirna već 450 minuta ne skida osmeh s lica Miroslava Vulićevića, u odsustvu Saše Ilića kapitena „crno-belih”.
– Naravno da možemo još jednom da ne primimo gol! Igramo dobro, „'uhvatili”' smo defanzivu, logično – poraslo nam je i samopouzdanje – ističe desni bek srpskog prvaka, u predvečerje duela s liderom švajcarskog šampionata.
Trener Miroslav Đukić, možda i najbolji libero koga je ova zemlja ikad iznedrila, usadio vam je granitni pelcer?
– Suvišno je trošiti reči o tome kakav je Đukić bio igrač... Naravno da nas konstantno savetuje, naročito o postavljanju. Trebalo nam je vremena da se upoznamo i počnemo u punoj meri da primenjujemo njegove zamisli. Sada smo mnogo bolji nego protiv Olimpijakosa.
Najveća opasnost pretiće od Miralema Sulejmanija, verovatno vašeg direktnog rivala?
– Sulejmani je vrhunski igrač, sigurno najbolji u Jang bojsu. Nezgodan je za čuvanje, zna da donese prevagu. Ako dođe na moju stranu, sve ću učiniti da ga zaustavim.
Ko će, ako ne vi – jedan ste od retkih sa iskustvom u Ligi Evrope?
– Nisam jedini, prednjači Saša Ilić, tu su Stojković i Tošić. Iskustvo je dragoceno, ne i presudno.
Sudeći po prvenstvenom meču protiv Mladosti, ispred vas, po desnoj strani, dejstvovaće Zoran Tošić?
– On jedugogodišnji reprezentativac i ogromno pojačanje. Puno nam donosi u balansu: zna kad treba da povuče, uspori...
Igranje na veštačkoj podlozi ide na ruku – Švajcarcima?
– Tačno, to je njihova prednost. Navikli su, s druge strane, mi smo odradili samo jedan trening. Plus je odličnog kvaliteta, kvasi se... Gledao sam Jang bojs protiv CSKA, namučili su Ruse. Videćemo...
Ne bi bilo loše ni nerešeno?
– Dobar je remi, što da ne. U Evropi, naročito na gostovanju, nije u redu da nekom pretite. Ma, ni u našoj ligi pred utakmicu na strani ne možete da tvrdite da ćete da osvojite tri boda. Jedino mogu da obećam: borićemo se – zaključio je Miroslav Vulićević, provereni defanzivac i kad god nosi traku – Partizanov kapiten za primer.
Nemanja R. Miletić, štoper letos pristigao u Humsku iz belgijskog Vesterloa, dobrim igrama u poslednje vreme izborio se za status Partizanovog standardnog prvotimca.
Nekadašnji defanzivac Vojvodine odlično funkcioniše u tandemu s Bojanom Ostojićem. Ukoliko i večeras odigraju bez greške, Jang bojsu se smeši „krompirić“ sa semafora.
– Nije loše ni nerešeno, ali idemo na pobedu. S obzirom na to kakvu ekipu imamo, možemo da osvojimo tri boda – podvlači Nemanja R. Miletić.
Leandre Tavamba je još u julu nadmašio prolećni golgeterski učinak (dva, jedan Crvenoj zvezdi) i nezadrživo gazi ka dvocifrenom, postavljenom kao sledeći cilj od strane sportskog sektora. Kamerunac je za vikend zatresao mrežu Mladosti, popevši se na kotu šest i pokazavši da se nalazi u formi.
Oči navijača večeras u Bernu biće uprte u korpulentnog vođu navale.
– Plan je da odigramo najbolje što umemo. Dolaskom novajlija dobili smo mnogo na brzini i kvalitetu i navijači mogu da se nadaju lepim vestima – poručuje Leandre Tavamba uoči susreta s Jang bojsom.
U narodu od davnina egzistira izreka: kakvi budete danas...
– Prva utakmica u takmičenju je uvek od izuzetnog značaja. Verujem da imamo kvalitet, znamo šta navijači očekuju, hoćemo da ih obradujemo.
Lider prvenstva Švajcarske u „minut do 12“ premijere Lige Evrope ostao je bez tri važne karike: povređenih Oroa, Benita i Bertonea.
Put do tri boda, pak, podrazumeva da Tavambino prezime zasvetli na semaforu, u rubrici „strelci“.
– Daću gol!

Novi međunarodni početak Zvezde
Fudbaleri Crvene zvezde ostvarili su sve četiri pobede ove sezone u evropskim utakmicama na domaćem terenu, a priliku da nastave niz imaće večeras protiv BATE-a. Dva tima će sastati na stadionu „Rajko Mitić” (21.05 č) u okviru prvog kola Lige Evrope što će biti prvi meč za „crveno-bele” u ovom takmičenju posle čak deset godina.
Toliko je prošlo od poraza Zvezde od Brage kojim su 2007. završili evropsku sezonu nakon što prethodno nisu osvojili ni jedan bod ni protiv Bajerna, Boltona i Arisa. Tada, međutim, niko nije ni pretpostavio da će ekipa iz Ljutice Bogdana čak deceniju čekati na novo učešće u ovom takmičenju, a da će u međuvremenu ispadati od timova poput APOEL-a, Slavije iz Praga, Slovana, Černomoreca, Kajrata, Sasuola...
Izabranici Vladana Milojevića su ove godine evropsku sezonu započeli bez velikih ciljeva i obećanja, samo uz najavu da će na svakom meču pružiti svoj maksimum. Iako izdanja protiv Florijane i Irtiša nisu nagoveštavala veliki uspeh, „crveno-beli” su zaigrali najbolje kada je bilo najpotrebnije – protiv Sparte i Krasnodara. Veliki uspeh je već ostvaren, a prednost Zvezde u nastavku sezone mogao bi da bude to što će biti rasterećeni. Utakmice sa kvalitetnim evropskim timovima će im doneti veliko međunarodno iskustvo, ali i zaradu klubu.
– Zvezda se posle mnogo vremena vraća na mesto koje joj apsolutno pripada. Želeo bih da mi budemo ti koji će započeti niz u ovakvim takmičenjima. Uvek kada dođete do velikog rezultata, odmah se očekuje da se to brzo prevaziđe i nadmaši. Ne bih želeo da se prebrzo zadovoljimo ovim rezultatom, jer u sportu to ne sme da se dešava, već da uvek težimo boljem. Pokazali smo da imamo potencijal i sada je na nama da svaku utakmicu odigramo bolje nego prethodnu. Imamo šest mečeva i sa te strane će nam biti lakše nego u kvalifikacijama gde jedna greška ili promašaj može da košta eliminacije. Sa druge strane ne želimo da budemo ni samo učesnici jer svi zavisimo od rezultata i samo je rezultat merilo rada – rekao je trener Vladan Milojević.
Zvezda će se večeras sastati sa beloruskim klubom koji je prethodnih godina redovan učesnik evropskih takmičenja, a u Ligi šampiona su bili četiri puta u poslednih šest sezona.
– BATE je dugo šampion svoje zemlje, a i dugogodišnji su učesnici evropskih takmičenja. Imaju sistem rada, a prednost im je što imaju iskusnu ekipu koju ne menjaju više godina. Primera radi desetorica igrača iz sadašnjeg sastava igrali su protiv Zvezde pre dve i po godine na pripremama, a u našoj ekipi iz tog perioda je ostao samo Anđelković. Fizički su jaki i tačno se zna ko šta radi u ekipi. Imaju Milunovića i Ivanića, dva naša igrača koja imaju značajnu ulogu. Igraju čvrsto, disciplinovana su ekipa i fizički dobro pripremljena.
Zvezdin trener je zadovoljan ostvarenim, ali smatra da ovaj tim može da igra još bolje:
– Ova Zvezda nije još ono što ja želim, smatram da igrači imaju još dosta prostora za napredak. Imaju veliki potencijal i važno je da su „rasli” iz utakmice u utakmicu. Meni je najvažnije da svako od njih kao pojedinac veruje u sebe. A ko veruje u sebe i naporno radi nema čega da se boji. Mi imamo poštovanja prema svakom protivniku, ali nema razloga da se plašimo bilo koga – zaključio je Milojević.
Mičel Donald, prvi stranac koji je postao kapiten Zvezde, pred večerašnji duel je rekao:
– BATE ima snažnu ekipu sa iskusnim igračima, verujem da nas očekuje uzbudljiva utakmica. Očekujem da će naši navijači ispuniti stadion i da će zajedno sa nama uživati. Kada dođe trenutak da igrate velike mečeve nije teško biti maksimalno motivisan. Dosta smo razgovarali jedni sa drugima, analizirali smo protivnika i svesni smo sa kakvim timom igramo. Puni smo samopouzdanja, nalazimo se u odličnoj seriji i zato nema potrebe da budemo nervozni pred debi u Ligi Evrope.
Večerašnji meč biće prvi koji će biti odigran na novoj travnatoj podlozi.
– U utorak smo imali prvi trening na novoj travi, svakako je bolja nego teren na kom smo do sada igrali. Biće potrebno još malo vremena da sve „legne” na svoje mesto, ali po onome što sam video prezadovoljan sam – rekao je Donald.
Karte i na dan utakmice
Ulaznice za severnu tribinu su rasprodate, a pojedinačne karte za ostale tribine biće u prodaji i na dan utakmice kako bi mogli da ih kupe navijači iz unutrašnjosti. Pojedinačne karte po ceni od 1.200 (jug), 2.500 (istok) i 3.000 dinara (zapad) moći će da se kupe do početka susreta.
U Zvezdi očekuju da će na stadionu biti više od 45 hiljada navijača, u zavisnosti od toga koliko će zbog bezbednosti morati da bude široka „tampon zona”, između pristalica domaćih i gostujućih.

Kidnapovanje radnika sa gradilišta
Bilo je to pred kraj moje druge godine u Ufi. Radovi na montaži grejanja i ventilacije postali su aktuelni, iako na jednom delu objekta nismo završili ni betonske radove. Tražili su se monteri i varioci i u Srbiji i u Rusiji. Jedan posrednik iz Beograda našao nam je grupu od oko dvadesetak radnika.
Neki su bili varioci neki monteri, a neki, nažalost, ni jedno – ni drugo. Inženjer S. G., zadužen za te poslove, nije imao autoritet ni među kolegama, ni među radnicima. Uveliko se pričalo da on uopšte i nije inženjer. Za izradu boravišne vize na 90 dana bilo je dovoljno pozivno pismo koje su radile moskovske migracione agencije. On je insistirao da mu svaka tri meseca radimo takvu vizu, jer zbog porodičnih potreba mora često da ide u Srbiju. Avio-kartu je sam plaćao. Rukovodstvo firme prihvatilo je taj njegov uslov.
Kasnije jedan inženjer koji je radio sa njim tvrdio je da on nema fakultetsku diploma i da nije inženjer. Za izradu radne vize i dozvole bilo je potrebno diplomu prevesti na ruski jezik i taj prevedeni primerak overiti u ruskoj ambasadi u Beogradu. Jasno je bilo da on to nije hteo jer diplomu nema.
Obavešten je i generalni direktor, ali je on projektantu koji je bio i nadzor na objektu dao zadatak da kontroliše ceo proces a da tzv. inženjera iskoristi kao operativca na objektu. Međutim, projektanti su dokazivali njegovu nekompetentnost i tražili da se udalji sa objekta. Tvrdili su da je neupotrebljiv i za ulogu operativca. Generalni je tvrdio da je on od početka radova tu i insistirao je da nađu način da ga iskoriste u poslu.
Od pristiglih montera on je polovinu hteo da vrati nazad. Niko od njih se nije tome protivio. Jedno jutro rekao da četvoricu treba odmah poslati kući. Smatrajući da loši radnici nisu potrebni, ja sam tražio da im se kupe avio-karte za Beograd.


Foto Rojters


Direktor predstavništva nije bio tu, ali je mejlom potvrdio da se slaže da im kupimo karte u jednom smeru. Novogodišnji praznici su se tek završavali i kupovina avio-karti je potrajala nekoliko dana. Pošto je on bar formalno bio šef službe, ja sam očekivao da će radnicima da saopšti svoju odluku. Avio-karte sam odštampao i predao ih R. R., zaduženom za smeštaj radnika. Nažalost, u pitanju je bio čovek koga posao ne interesuje. On nije ni pogledao karte. Očekivao je da će radnici koji putuju da ga jure i da se sami interesuju za odlazak. Nekoliko sati pre nego što su trebali da polete, slučajno sam sreo inženjera bez diplome i on me je pitao kad će karte za one radnike. Ja sam ga zaprepašćeno pogledao i shvativši da on i ne zna kad oni putuju, nazvao sam R. a on je krenuo sa svojim uobičajenim pričama. Uvek mu je neko drugi bio kriv.
Kad sam mu rekao da će platiti neiskorišćene avio-karte, on je započeo svađu sa mnom. Prekinuo sam mu vezu. Pitao sam S. G. gde su radnici. Odgovorio je da su na gradilištu. Na pitanje zašto ih nije obavestio da su dobili otkaz, on je krenuo sa pričom da je čekao da im se kupe avio-karte. Pošto su ljudi radili jako kratko, troškovi njihovog angažovanja mnogo su veći nego njihova zarada. Saopštavanje otkaza otvorilo bi pitanje plate i on je to hteo da izbegne. R. R. nije pogledao datum na avio-karti, nije se ni interesovao koji radnici treba da putuju, ja zatrpan poslom nisam proveravao.
Krenuo sam ka prostorijama firme rešen da nazovem direktora predstavništva i da jasno kažem da iz firme moramo ili ja ili Rakić. Nazvao sam ga, ali on je bio nedostupan. Bilo je jasno da će propasti četiri avio karte. S. G. i R. R. bili su sigurni da nisu pogrešili. Ja nisam bio siguran da li sam kriv ili nisam. Imao sam dve dileme. Prva je da li sam kupovinom avio-karti i dalje njihovim predavanjem odgovornom licu završio svoj deo posla? Druga je da li sam odgovoran što nisam proverio R. R. čija je neodgovornost bila poznata?


Foto Piksbej


Radni dan je završen. Sedeo sam svađajući se sa sobom. Objašnjavao sam sebi da je trebalo da lično proverim i obavestim radnike.
Da bi rešio problem i da avio-karte ne bi propale, R. R. je zajedno sa Aleksejem, direktorovim vozačem, otišao na gradilište i pronašao tu četvoricu radnika. Rekao je da hitno moraju u Beograd. Ljudi su se bunili, tražili su novac, tvrdili su da ne žele da idu dok ih ne isplatimo. Pitali su zašto ranije nisu obavešteni. On je koristio deo repertoara svojih laži i kombinujući ih sa molbama i pretnjama uspeo da ih ubedi da krenu sa njima do stana u kome su živeli.
Dalje je uspeo da ih ubedi da se za desetak minuta spakuju i da krenu na aerodrom. Zaklinjao se da će biti isplaćeni u našem predstavništvu u Beogradu. Ostavio im je svoj broj telefona kao garanciju. Uprkos svim protivljenjima kidnapovani ljudi su prihvatili da moraju da otputuju u Beograd. Sutradan je R. R. sve svaljivao na S. G. optužujući ga što ljude nije obavestio da su dobili otkaz, što im nije objasnio da nije zadovoljan njihovim radom.
Ovaj se pravdao da nije dobio njihove avio-karte i da je to bio razlog njegovog ćutanja. Nesrećni ljudi su isprepadani, šokirani otputovali ne verujući šta ih je snašlo. Proverio sam sa poslovođama kod kojih su radili. Oni su bili saglasni da njihov rad nije zadovoljavajući.
R. R. i S. G. prošli su bez posledica. Te ljude su istog dana zaboravili. Nisam bežao od svoje krivice, ali ništa nisam mogao promeniti. S obzirom na to da su i R. R. S. G. prošli bez ikakve kazne, da niko nije kriv, verovatno bi isto bilo i da su avio-karte ostale neiskorišćene.
Pitao sam se da li je trebalo da ćutim i da pustim da sve ode onako kako je krenulo?
Ni danas ne znam da li sam ispravno postupio. Vraćeni radnici su se pojavili u našem predstavništvu u Beogradu i tražili svoje plate, ali su dobili samo odgovor koji je inženjer bez diplome trebalo da im da bar jedan dan pre polaska. 
Goran Antonić

Pametni telefoni ugrožavaju životnu sredinu
Pametni telefoni, zbog suviše čestog unapređenja i zamene modela, a nedovoljnog recikliranja, sve više utiču na životnu okolinu, posebno u fazi proizvodnje, pokazuje studija Francuske agencije za životnu okolinu (Ademe) i nevladine organizacije Frans Natir Anvironman (FNE).
Od 2007. godine i izlaska prvog „ajfona”, sedam milijardi „pametnih telefona” prodato je u svetu i prodaja raste – 139 miliona aparata prodato je 2008, više od milijardu 2013. i gotovo 1,5 milijardi 2016, navodi ova studija, prenosi Beta. Posledice po okolinu rastu svaki put kada se poveća ekran ili se poboljša kvalitet foto-aparata, navodi studija.
U proseku pedesetak vrsta metala je u sastavu jednog „pametnog telefona” – dva puta više nego za mobilne telefone stare generacije, i često je teško da se recikliraju jer se radi o legurama.
Takođe, vađenje rude u te svrhe predstavlja poseban problem u zemljama gde se to radi, navode ove dve francuske organizacije koje su uradile studiju. Od zagađenja neodijumom u Kini, do izazivanja političkih nemira ili oružanih sukoba kao u Demokratskoj Republici Kongo oko eksploatacije tantala.
Prema ovom istraživanju, Francuzi menjaju mobilni telefon u proseku svake dve godine, mada se zamena malo usporava s promenom poslovnog modela operatera. A u 88 odsto slučajeva kada se menja uređaj, aparati koji se odbacuju i dalje rade.
U studiji se pominju psihološki i socijalni faktori kao objašnjenje česte promene telefona, ali i činjenica da u većini slučajeva „pametni telefoni” ni nisu zamišljeni da budu trajni i da mogu da se poprave, niti da budu prilagodljivi s protokom vremena, te su i baterije zalepljene ili zavarene, a rezervni delovi neraspoloživi.
Dve organizacije navode da potrošači mogu da deluju i da navedu svoje potrebe pre svake kupovine, da se raspitaju o karakteristikama telefona, na primer o tome da li baterija može da se skine i promeni, da li postoje rezervni delovi, a može i da se kupi polovan uređaj.
Korisnik može i da svom aparatu da „drugi život”. Samo 15 odsto telefona koji su prestali da se koriste se sakuplja za reciklažu, navodi Evan Fanže, inženjer francuske agencije Ademe.
„Najmanje 30 miliona mobilnih telefona leži u našim fiokama. Ljudi kažu da mogu još da posluže, ali na kraju nikad ih više ne upotrebe”, rekao je on i dodao da bi potrošač mogao da proda svoj aparat, da ga nekom da, ili da ga da na reciklažu. Takođe može da ga vrati u radnju, pošto su prodavci obavezni da uzimaju stare aparate i da ih ili poprave, ili recikliraju.

Hrvatska tajna služba zazire od „velikosrpskog ekstremizma”
Zagreb - Hrvatska Sigurnosno-obaveštajna agencija (SOA) objavila je javni dokument s podacima o svom delovanju u kome je upozorila da je terorizam i dalje jedna od najvećih pretnji za bezbednost građana u Evropi, ali i na nestabilnost u državama jugoistočnog susedstva i porast verskog i nacionalnog ekstremizma.
„Države jugoistočnog susedstva suočene su s rastom verskog i nacionalnog ekstremizma, pri čemu je posebno izraženo jačanje radikalnog islamizma. Nastavljena je pojava velikosrpskog ekstremizma, a uz to, primetni su pokušaji da se Republika Hrvatska prikaže u negativnom svetlu u međunarodnoj zajednici uz negiranje i pogrešno prikazivanje činjenica vezanih za Domovinski rat i njegov odbrambeni i oslobodilački karakter”, navodi se u delu izveštaja posvećenom bezbednosnom okruženju.
Ovo je četvrta godina zaredom da SOA objavljuje takav dokument, a ovogodišnji je napisan na tridesetak stranica. U dokumentu se navodi da su obeležja država jugoistočnog susedstva i dalje „slabe institucije, unutrašnja politička previranja, brojna nerešena etnička i nacionalna pitanja,nedovoljan privredni rast, korupcija i nezaposlenost”.
Ističe se kako je taj prostor suočen sa zastojem u sprovođenju reformi i priključenju evroatlanskim integracijama, ali i ocenjuje da primanje Crne Gore u NATO ipak pokazuje nastavak evroatlantske perspektive za države regiona. Iako je evroatlantski uticaj i dalje najveći, globalna rivalstva, navodi se, preslikavaju se i na ovom području, a najočitiji primer je prošlogodišnji sprečeni pokušaj državnog udara u Crnoj Gori.
Što se tiče radikalnog islamizma, SOA u izveštaju navodi da on u Hrvatskoj nije naišao na veći odziv s obzirom na dobar ugled, položaj i prava muslimanske zajednice. Broj sledbenika salafizma u Hrvatskoj vrlo je mali i čini ga nekoliko desetina osoba, dok ih je u hrvatskom jugoistočnom susedstvu više od 10.000, navela je SOA.
Upozorava se da postojanje brojnih radikalnih islamista u državama hrvatskog jugoistočnog susedstva povećava rizik od terorističke pretnje za celu jugoistočnu Evropu.
Iako teroristički napad na hrvatskom tlu nije verovatan, njegova mogućnost se ne može isključiti. U državama hrvatskog jugoistočnog susedstva verovatnoća napada je umerena, a u državama zapadne Evrope ostaje visoka. U izveštaju se ocenjuje i da je ekstremizam u Hrvatskoj i dalje ograničen i bez podrške javnosti.
„S obzirom na malobrojnost i slabu organizovanost, potencijal pripadnika ekstremističkih grupa za izazivanje nasilja i incidenata većih razmera, kao i u proteklom ; razdoblju, ograničen je, a njihove aktivnosti ne predstavljaju značajniju pretnju nacionalnoj sigurnosti”, navela je SOA.
Dodaje se da je nastavljena pojava da ekstremni pojedinci iskorišćavaju nezadovoljstvo dela navijačkih grupa stanjem u hrvatskom sportu za izazivanje incidenata i nereda tokom i van sportskih takmičenja, kao i da pojedine navijačke grupe srpskih fudbalskih klubova ističu protivhrvatska, četnička i velikosrpska obeležja.
U malom delu populacije mlađih pripadnika srpske nacionalnosti primećeno je simpatisanje velikosrpske i četničke ideologije i simbolike, posebno na društvenim mrežama, dodaje se u izveštaju.
Što se tiče stranog obaveštajnog delovanja, navodi se da je on pojačan ulaskom Hrvatske u EU i NATO, kao i da se u sklopu hibridnog delovanja u hrvatski medijski i informativni prostor nastoje ubaciti lažne ili iskrivljene vesti u kojima se Hrvatska, EU i NATO prikazuju u negativnom svetlu i želi se uticati na stabilnost hrvatskih institucija, regionalnog okruženja i evroatlantskog i evropskog zajedništva.
Tokom 2016. godine detektovano je najmanje sedam pokušaja kibernetičkih napada na zaštićene informacione i komunikacijske sisteme državnih tela Hrvatske koje su sponzorisale druge države. U fokusu rada i dalje ostaju ratni zločini i nestale osobe, a još se traga za 1.952 osobe nestale tokom rata, navodi se, među ostalim u izveštaju SOA. (Beta)

Od makedonskog scenarija do obračuna s jednoumljem
Od našeg stalnog dopisnika
Banjaluka – Nije bilo teško pretpostaviti da će se u načinu i nesvakidašnjim metodama fizičke blokade rada Narodne skupštine Republike Srpske – koju su poslanici opozicije izveli dvaput zaredom – pokušati pronaći primese i uticaj „stranog faktora” kako bi se „po nalogu izvana destabilizovala RS”, kako su poslednja dešavanja opisali predstavnici vlasti u Banjaluci.
Policija je u sredu onemogućila opozicionim poslanicima da uđu u malu salu u zgradi Skupštine RS, gde je vladajuća većina nastavila skupštinsko zasedanje, nakon što su opozicioni poslanici prethodno fizički blokirali rad parlamenta u velikoj sali zbog čega im je izrečena mera udaljavanja sa sednice.
Opozicija je rad parlamenta uslovila stavljanjem na dnevni red izveštaja glavnog revizora RS o stanju u budžetu RS, objavljivanje u „Službenom glasniku” svih ranijih odluka koje je ranije donela Skupština RS, među kojima i odluka o referendumu o radu Suda i Tužilaštva BiH, te dostavljanje odgovora Vlade RS na sva ranije postavljena poslanička pitanja.
I mada se već i na dinamičnoj skupštinskoj sednici moglo naslutiti da će zvaničnici RS namere opozicije predstaviti kao zaveru stranaca kojima se valja odupreti, o tome se najrečitije izjasnio Dodikov SNSD.
Blokadu rada parlamenta u toj stranci su razumeli kao nasilni prekid rada Skupštine RS kojim je „Savez za promene krenuo u najopasniju avanturu do sada – rušenje parlamentarne demokratije”.
A time, kako to tvrde u SNSD-u, i Republike Srpske, pa su delimično ponovili i neke ranije isticane tvrdnje da su „akciju nasilnog zauzimanja parlamenta osmislili deo političkog Sarajeva, ekipa Džordža Sorosa i njegovog referenta Brajana Hojta Jija, koja je stigla u Republiku Srpsku, i dobro poznata ambasada u Sarajevu”.
Američka ambasada na sličan je način svoju neumešanost u politička događanja bila prinuđena da brani i prošle godine na protestima i kontraprotestima, a ovaj put za N1 kažu: „Ovi neosnovani i neodgovorni komentari ne mogu se ozbiljno shvatiti. Teorije zavera kao što je ova samo služe da bi se odvratila pažnja od konkretnih problema u ekonomiji, pravosuđu i politici sa kojima se građani BiH suočavaju.”
Za predsednika RS Milorada Dodika u skupštini se u utorak i sredu desio „pokušaj manjine da vlada nad većinom”. Dodik u tome vidi „nemire koji su na neki način uvod u makedonski scenario i to upravo pre izbora” i za Radio-televiziju RS dodaje: „S namerom da bi vlast bila prevremeno povučena.”
Na iskazani bes opozicije zbog nepoštovanja procedura koji ih je i nagnao da fizički blokiraju parlament, Dodik odgovara: „Ako se već pozivaju na zakon onda moraju da znaju da većina odlučuje.”
I ministar unutrašnjih poslova RS Dragan Lukač u delovanju opozicije vidi „rušenje Skupštine RS”, što se, kako je rekao, radi „po matrici obojenih revolucija”. Uverava da nije bilo zloupotreba koje su počinili pripadnici MUP-a, govoreći o tome što opozicionim poslanicima nije dozvoljen ulazak na zasedanje u malu salu.
Lideri opozicije pred novinarima odgovaraju kako je iskonstruisana vest da se dešava revolucija. Poručuju kako „neće pokleknuti pred režimom” pa prethodnom zahtevu za smenu predsednika Skupštine RS Nedeljka Čubrilovića pridodaju i zahtev za smenu ministra Dragana Lukača. Dok se to ne desi kažu – „nema ovde skupštine”.
Oni navode i to kako to rade „u ime slobode” koja je potrebna narodu koji se „nije borio za Srpsku da bi živeo u strahu, jednoumlju i policijskoj državi jednog čoveka”, kako je to opisao Vukota Govedarica, predsednik SDS-a. On dodaje: „Nama žute revolucije ne trebaju, imamo podršku naroda i mi ćemo s narodom da preuzmemo vlast i da ovom narodu donesemo slobodu.”
Branislav Borenović, lider PDP-a, održavanje sednice bez poslanika opozicije doživeo je kao „hajdučiju” na kojoj su donesene nelegalne odluke koje će „biti stavljene van snage”. „Odlučni smo u nameri da vratimo parlament u ustavne i zakonske okvire koje su oteli neodgovorna vlada i vladajuća koalicija.”
Lukač je prethodno odbacio tvrdnje opozicije da je policija prekoračila ovlašćenja, navodeći da je policija radila u skladu sa zakonom na zahtev predsednika parlamenta „da se održi red da bi sednica mogla da bude nastavljena”.
Tvrdnje poslanika PDP-a Adama Šukala da mu je ministar policije RS uputio ozbiljne pretnje, Lukač je negirao i rekao da „nije bilo nikakvih pretnji”. On je naveo da je Šukala pitao „ko mu je naredio da ruši Narodnu skupštinu koja je krvlju stvarana”, posle čega je Šukalo „počeo da histeriše i vrišti” kako mu se preti.

Knin: Kralju Zvonimiru „docrtana” dva prsta
KNIN – Korisnici društvenih mreža u Hrvatskoj primetili su da je na tabli koja se nalazi na ulazu u Knin, na kojoj je predstavljen kralj Zvonimir sa natpisom „Kraljevski grad Knin – dobrodošli (Welcome)”, prikaz kralja različit u odnosu na original po tome što su na njegovoj desnoj šaci doslikana dva prsta.
RTS prenosi da mali i domali prst koji se vide na tabli nisu ispruženi na originalnom prikazu. Navodi se da se u Kninu redovno održava manifestacija „Zvonimirovi dani”, tokom koje se posetioci upoznaju sa baštinom tog grada.
Organizatori navode da ceo događaj vraća Knin u atmosferu iz doba kralja Zvonimira, tačnije u kraj 11. veka. U tom gradu je otkriven i spomenik kralju 2009. godine, rad šibenskog akademskog vajara Aleksandra Ale Guberine.
Portal „Mondo” pisao je o tabli u Kninu na kojoj su dodata dva prsta kralju Zvonimiru.
„Izgleda da se nekome nije svidelo da Zvonimir dočekuje posetioce Knina sa ispružena tri prsta, što je kao srpski pozdrav od 1990. godine često koristio predsednik SPO-a Vuk Drašković, a potom je i šire prihvaćeno, naročito među srpskim borcima u ratovima od 1991. godine do 1999. godine”, navodi „Mondo”.
Navodi se da je Dmitar Zvonimir bio hrvatski ban, vojvoda i kralj. Prvi put se javlja u istorijskim izvorima kao vladar severne Hrvatske.  (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Plenković osudio paljenje srpskog lista u Zagrebu
ZAGREB – Hrvatski premijer Andrej Plenković izjavio je danas da neke marginalne stranke provociraju i žele da destabilizuju atmosferu u Hrvatskoj, navodeći da je paljenje lista „Novosti”, koji izdanje Srpsko nacionalno veće, neprihvatljivo i da vlast takvo ponašanje neće tolerisati.
Hina prenosi da je Plenković kazao da provokatori koriste teme ideoloških podela u društvu kako bi destabilizovali celokupnu atmosferu u zemlji i uneli razdor u javnost, kao i da bi naštetili ugledu Hrvatske.
Plenković je rekao da tu misli na neke marginalne stranke koje su palile „Novosti”.
„Takvo ponašanje je neprihvatljivo i im to osuđujemo. Takvu vrstu ponašanja nećemo ni tolerisati niti dopustiti”, poručio je Plenković.
Komentarišući premeštanje spomen ploče hrvatskih odbramebenih snaga (HOS) s ustaškim pozdravom „Za dom spremni” iz Jasenovca u Novsku, Plenković je ocenio da su vlasti time „rešile pitanje prihvatljivosti dela sadržaja na ploči u Jasenovcu s obzirom na konotacije koje pozdrav vezuju za NDH i ustaški režim”. (Tanjug)

Krivična prijava protiv Keleminca zbog paljenja Novosti
ZAGREB  - Protiv predsednika Autohtone hrvatske stranke prava (A-HSP) Dražena Keleminca, zbog dva slučaja paljenja nedeljnika „Novosti” ispred prostorija Srpskog narodnog veća (SNV) u centru Zagreba, podneta je krivična prijava državnom tužilaštvu za javno podsticanje mržnje i nasilja usmerenog prema srpskoj nacionalnoj manjini.
Policija je, kako su prenele agencije, prijavu podnela nakon kriminalističkog istraživanja tokom kojeg je utvrđeno da se u Keleminčevom „ponašanju i činjenju” siču sva bitna obeležja navedenog krivičnog dela.
Nakon što je Keleminac u utorak ponovo palio primerke nedeljnika „Novosti”, policija je saopštila da će proširiti ranije započeto kriminalističko istraživanje protiv njega.
Keleminac je 2. septembra prvi put zapalio nedeljnik optuživši ih da su pozivale na podmetanje požara u Hrvatskoj u jeku turističke sezone, a drugi put je to učinio u utorak.
Na drugom protestu na kojem se okupilo desetak članova A-HSP-a, Keleminec je optužio „Novosti” da šire mržnju, a njihove naslovnice poput „Lijepa naša lijepo gori” i „Žarimo i palimo” nazvao je terorističkim činom.
Kazao je i da je A-HSP podneo kaznenu prijavu državnom tužilaštvu protiv SNV-a zbog podsticanja na rasnu i etničku netrpeljivost.
Keleminac je istovremeno od hrvatskih vlasti tražio da prestanu da finansiraju srpski nedeljnik sa 3,2 milijuna kuna godišnje jer to, kako je rekao, nisu novosti srpske manjine, nego „feralovaca” koji su uvek bili protiv Hrvatske, javile su Hina i Fena, a prenosii Tanjug.

Katolički sveštenik neće da plati kaznu jer nije na hrvatskom
BEČ - Jedan katolički sveštenik iz austrijskog mesta Šahendorf prekoračio je ograničenje brzine za šta je dobio kaznu, koju međutim nije hteo da plati jer nije bila napisana na hrvatskom jeziku.
Branko Kornfajnd, pripadnik manjine gradišćanskih Hrvata, nadležnima je podneo molbu da kaznu napišu na hrvatskom, jer je to zvanični jezik u pokrajini Burgenland.
On je nedavno dobio ispisanu kaznu, ali jezik na kojem je napisano nije, kako tvrdi, mogao da identifikuje.
„Radi se o jezičkoj mešavini, nepoštovanju hrvatskog jezika”, kritikovao je on.
Samo na prvoj stranici bilo je više od 60 grešaka u tekstu, a jedan deo je, prema njegovim rečima, napisan i na čistom srpskom jeziku, a ne na željenom hrvatskom kojim govore gradišćanski Hrvati.
Kulturno udruženje Hrvata u Burgenlandu uključilo se u ovaj slučaj i uložilo protest zbog „kvaliteta jezika” koji je korišćen u dopisu vlasti.
Upućena je poruka da nadležne vlasti treba u svojim redovima da imaju obučeno osoblje koje je u stanju da prevede tekstove, a ako nema mora zatražiti spoljne saradnike. (Tanjug)

I optuženi Đorđević negirao krivicu
Od našeg stalnog dopisnika
Podgorica – Stalno razmišljam što sam u pritvoru. Meni nije bio interes da li će biti neko slavlje, ali došao sam i zbog toga. Nisam otišao ni na slavlje ni pod Ostrog. Nisam ništa učinio, nisam došao da napravim neki nered”, rekao je juče kroz suze državljanin Srbije Srboljub Đorđević u podgoričkom Višem sudu gde je nastavljeno suđenje za pokušaj terorizma u Podgorici na prošlogodišnjim parlamentarnim izborima.
On je naveo da je pozvan u Podgoricu na „neko četničko slavlje”, kao i da je odbio jer nije imao novca, ali mu je „ponuđeno plaćanje karte i usput poseta manastiru Ostrog”.
Đorđević je na pitanje tužioca Saše Čađenovića potvrdio da je simpatizer takozvanog Svesrpskog četničkog pokreta, ali je dodao da nije član. On je ponovio da je policija došla u ponoć gde su bili smešteni i uhapsila ih.
Na naknadno pitanje advokata Đorđević je kazao da mu niko nije nudio da obuče uniformu crnogorske policije, da se tuče sa policijom i da učestvuje u hapšenju Mila Đukanovića. On je rekao: „Ja nisam sposoban za to.”
Jučerašnje ročište je počelo i završilo se molbom advokata Bratislava Dikića  Gorana Petronijevića da sud ozbiljno uzme u razmatranje zahtev o odlaganju suđenje i operaciji Dikića.
„Radi se o ozbiljnoj bolesti, što je sud mogao da vidi iz dokumentacije. Smatramo da se ovde ne radi o mesecima, već možda nedeljama ili danima”, obrazložio je advokat.
Drugi Dikićev advokat, Milan Petrović, rekao je sudu da su dostavili nalaz zdravstvenog stanja Bratislava Dikića sa VMA, i da u nalazu stoji da je hirurška intervencija hitna. Tražio je da se Dikić hitno podvrgne intervenciji, kako bi mu se „spasao život”.
Na kraju jučerašnjeg suđenja Bratislav Dikić je saopštio sudu da ne može zbog bolova više da prati suđenje, a sudija Suzana Mugoša je kazala da će o njegovom zahtevu odlučiti sud i o tome obavestiti okrivljenog.
Nekoliko časova je juče trajala rasprava o načinu vođenja sudskog postupka od strane predsednice veća Suzane Mugoše na čije ponašanje su advokati iznosili sijaset primedbi.
Najpre su naveli da su im uskraćena elementarna prava na odbranu njihovih klijenata, a „time i pravo na pravično suđenje”, oni su istakli da Mugoša uporno krši međunarodnu konvenciju o zaštiti ljudskih prava i sloboda, a ima dvostruke aršine prema odbrani i tužiocima.
Sudiji se zamera da im uskraćuje pravo na pitanje i odgovor optuženih i da takvim načinom vođenja procesa neće biti utvrđena istina i zadovoljena pravda, a posebno što okrivljenima ne dozvoljava odgovor na pitanje – da li su imali dogovor i kakav oko priznanja krivice sa tužiocem?
I juče je advokat Goran Petronijević tražio da sud ne ukida pravo odbrani na prigovore tokom postavljanja pitanja, jer to onda nema smisla, a o tom zahtevu sud je zauzeo negativan stav.
Advokati Jugoslav Krpović, Miroje Jovanović, Radonja Drakulović, Milan Petrović, Dražen Medojević, Goran Petronijević, Dušan Radosavljević, Branko Anđelić i Nikola Bulatović su u primedbama istakli da sutkinja nije dozvolila pitanja za Dikića koja se tiču toga ko mu je plaćao smeštaj i prevoz, a da ista pitanja nije dozvolila u slučaju okrivljenog Miloša Jovanovića.
Oni su naveli da sve ukazuje da Jovanović 18. oktobra nije bio u Podgorici. „Ovde je tužilaštvo iskoristilo zdravstveno stanje ovog čoveka i instruiralo u kom pravcu da iznosi odbranu”, precizirao je Krpović.
Od obrazloženja advokata da li je zdravstveno stanje Miloša Jovanovića relevantno za svedočenje i proces suđenja, izdvajamo stav advokata Radosavljevića:
„Jovanović je u iskazu naveo da je konzumirao alkohol 18. oktobra i da je menjao iskaz oko toga koliko je popio. On je naveo da se Jovanović pod veoma čudnim okolnostima predao. Imamo sumnju da kod Jovanovića postoji falsifikat sećanja i rekonstrukcije, čovek deluje da je pod stalnim strahom i pritiskom.”
Advokat Petronijević je saopštio sudu:
„Postoji sumnja na kompromitaciju svesti Jovanovića. Lice pod ovakvom sumnjom bi hitno trebalo da se podvrgne lekarskom pregledu i veštačenju. Ovakvo lice može biti potpuno neuračunljivo, privremeno neuračunljivo u vreme činjenja krivičnog dela, tj. krivično neodgovorno, zatim delimično neuračunljivo, smanjenog stepena uračunljivosti u vreme izvršenja krivičnog dela i tokom glavnog pretresa.”
Nastavak suđenja zakazan je za 29. septembar.

Tržni centar „Rajićeva” otvoren uz Bajagine hitove
Tržni centar „Rajićeva”, moderno potrošačko carstvo na uglu Knez Mihailove, Kralja Petra i Uzun Mirkove, dočekao je svoje prve posetioce i to one koji znaju kako da spoje kupovinu i zabavu. A uz muziku, zabava je najbolja. To su potvrdili „Bajaga i instruktori” koji su na platou ispred ovog zdanja priredili koncert. Druženje je počelo uz stihove pesama „S druge strane jastuka”, „Godine prolaze”… Program su vodili Marija Kilibarda i Ivan Ivanović.
Najmlađim gostima čaroliju su priredili žongleri, animatori i kostimirani junaci iz crtaća. Sugrađani svih generacija, ali i strani turisti, sa znatiželjom su obilazili radnje, najviše zbog toga što su pojedini brendovi, koji se mogu naći u „Rajićevoj”, prvi put došli na srpsko tržište.
Premijerno su ovde „Calvin Klein Jeans”, „Armani Exchange”, „Go Active” i „Dormeo Home”. I čuveni „Lego” takođe je prvi put u našoj zemlji – ovde imaju svoju prodavnicu. Tu su i restorani, među njima „Smokvica”, ali i kafe kutak sa terasama odakle puca pogled na grad.

„Bajaga i instruktori” usijali atmosferu (FotoŽ. Jovanović) 
Pod krovom ovog centra su i supermarket, apoteke, mobilni operateri, odeća, kućne potrepštine i elektronika. Šoping ima ulaze sa četiri strane – iz Knez Mihailove, Ulice kralja Petra, Pariske i Uzun Mirkove.
Investicija je vredna 80 miliona evra, a u novih 15.300 kvadratnih metara prostora dizajniranih za uživanje i kupovinu u najlepšem delu grada smestilo se više od 80 lokala i 450 podzemnih parking mesta. Tržni centar „Rajićeva” svečano su otvorili Ana Brnabić, predsednica Vlade Srbije, i Siniša Mali, gradonačelnik.
Premijerka je poručila da je iz ugla Vlade Srbije ova  investicija, izraelske „Ashtrom” grupe, značajan primer kako možemo da sarađujemo sa investitorima iz Izraela i obećala da će vlada pružiti punu podršku njihovom radu i razvoju u Srbiji.
– Ovaj deo grada sada potpuno menja svoj izgled jer investitor će o svom trošku urediti i fasade okolo –  rekao je Mali.
Zahi Boneh, generalni direktor „Ashtrom Internationala”, najavio je završetak sledeće faze projekta, otvaranje „Mama Shelter” hotela početkom 2018. godine.

Vučić: Beograd grabi napred, postaje prava metropola
Svečanom ceremonijom označen je početak izgradnje kompleksa „Skajlajn Beograd” koji će se nalaziti na mestu zgrade nekadašnjeg Saveznog ministarstva unutrašnjih poslova u Ulici kneza Miloša.
Na svečanosti u „Erport sitiju”, kojoj je prisustvovao i predsednik republike Aleksandar Vučić, otkriveno je kako će izgledati novi stambeno-poslovni kompleks na više od 100.000 kvadratnih metara, a investitor je izraelska kompanija „AFI Europe”, prenosi Tanjug.
Projekat je koncipiran kao kompleks tri kule, sa centralnom poslovnom kulom, koja će biti visoka 129 metara, kao i dve manje stambene kule, od 77 i 64 metra, koje će se nalaziti na bočnim ivicama parcele, dok će između kula biti formiran plato. Kompleks će biti izgrađen u dve faze, a završetak gradnje se očekuje za četiri do pet godina.
– Veliki projekti koji menjaju panoramu grada podstiču našu građevinsku industriju i od napuštenih i zapuštenih lokacija, kao što je bila zgrada Saveznog MUP-a, prave nove simbole našeg grada. „Skajlajn Beograd” je upravo takva investicija, od gotovo 200 miliona evra, koja će, kada se završi, biti jedan od novih, možda i najlepši simbol našeg grada – rekao je gradonačelnik Siniša Mali.
Ambasadorka Izraela Alona Fišer Kam rekla je da je veoma zadovoljna što može da prisustvuje pokretanju trećeg projekta kompanije „AFI Europe”, koji će „redizajnirati” obrise Beograda, a nalaziće se na, kako smatra, prestižnoj lokaciji u centru grada.

Ana Sofrenović sa bendom (Foto Željko Jovanović)
Direktor „Skajlajna Beograd” Adir El Al rekao je da je veoma ponosan što je označio početak projekta i dodao da čvrsto veruje da će „Skajlajn Beograd” postati novi simbol srpske prestonice.
Predsednik Srbije Aleksandar Vučić izjavio je da Beograd postaje metropola u pravom smislu te reči, te da projekti, poput gradnje novog stambeno-poslovnog objekta „Skajlajn Beograd”, treba da doprinesu većoj turističkoj ponudi i rastu prihoda od turizma.
– Izgledaće izvanredno i spajaće se sa „Beogradom na vodi”, otvoriće Ulicu kneza Miloša, umesto porušene zgrade Saveznog MUP-a imaćete i rezidencijalne objekte i hotele i šoping mol... To za nas znači, pre svega, više turista i više novca, da Beograd postaje sve atraktivniji – rekao je Vučić.
On je podvukao da je u Beogradu u prvih sedam meseci ove godine zabeležen rast broja turista od 20 odsto i da Beograd grabi napred i pravi ogromnu razliku u odnosu na centre u regionu.
– Pravi i razliku na druge gradove u Srbiji, a to znači da ćemo morati da uložimo više i u druga mesta u Srbiji – rekao je predsednik.
Predsednik je istakao i da imamo druge stvari koje moramo ubrzano da rešavamo.
– To su veliki projekti – hotel „Jugoslavija”, šta i kako sa Ratnim ostrvom, gondola mora da se gradi, nakon otvaranja Muzeja savremene umetnosti da vidimo kako da se napravi jedan od najlepših zabavnih parkova, kako da se napravi bogatija ponuda i da povećavamo broj turista – rekao je Vučić.
Narod protiv tajkuna
Povodom informacije u medijima da će zajednički kandidat Saše Jankovića i Vuka Jeremića za gradonačelnika Beograda biti Dragan Đilas, Aleksandar Vučić je rekao da će kampanja biti zanimljiva – „narod protiv tajkuna”.
– Pobeđuju opet. Slušam to peti put zaredom. Slušam sam to na beogradskim izborima, dva puta na parlamentarnim i dva puta na predsedničkim. Svaki put pobeđuju – rekao je on, prenosi Tanjug.
Naglasio je da su rezultati ono čime se može pohvaliti građanima. Đilas je iza sebe ostavio Beograd sa dugom od 1,2 milijardi evra, a Siniša Mali i tim oko njega su sveukupni dug grada i svih javnih preduzeća sveli na 670 miliona evra.
Podsetio je da sada imamo deset puta više gradilišta u Beogradu nego za vreme Đilasa.
– Tada je bilo svega 40 do 50 gradilišta, a danas imamo 556 – rekao je predsednik.

U zemunskoj osmoletki školska godina još nije počela
Ne pamti se kada je 1. septembar u glavnom gradu dočekan štrajkom roditelja i đaka koji su se jednoglasno dogovorili da obustave nastavu. U zemunskoj Osnovnoj školi „Svetozar Miletić” od kada se oglasilo prvo školsko zvono u klupu su seli samo prvaci.
Đaci od drugog do osmog razreda su tu – ali ne zbog časova, već zbog protesta. Složne mame i tate, učenici i kolektiv škole podržavaju smenjenog direktora Miroljuba – Ljubu Mosurovića – koga je ministar prosvete, nauke i tehnološkog razvoja Mladen Šarčević razrešio dužnosti – i njihovom odlukom školska godina zvanično nije ni počela.

Majstori rade punom parom
Novi slojevi betona i asfalta, ivičnjaci, trotoari, nove šine… Ove i druge zadatke na Slaviji, u Bulevaru oslobođenja i Ruzveltovoj nedeljama unazad sprovode u delo radnici „MBA Ratko Mitrović niskogradnje”. Ali, minulih dana među Beograđanima se pojavila bojazan da će krajnji rok za završetak ovih radova, polovina novembra, biti probijen i da će mnoge izmene u saobraćaju biti prolongirane.
Nemir među žitelje unela je informacija da 300 radnika „Ratka Mitrovića” povremeno napušta gradilišta i organizuje štrajkove zbog neisplaćenih zarada i troškova za prevoz.
Reporteri „Politike” koji svakodnevno obilaze Ruzveltovu i Slaviju i prate dinamiku radova na njima i juče su posetili ova gradilišta kako bi saznali šta se zaista dešava. Vrlo brzo bilo je jasno da prekida nema i da su majstori na radnim mestima.
Da priča o štrajku i prekidu radova, čak ni povremenom, nije tačna potvrdili su i Luka Petrović, sekretar za investicije, i Branko Miljković, vlasnik kompanije koja izvodi radove.
– Svakodnevno obilazim gradilišta. Posao nigde nije prekinut i biće završen u roku. Nije na meni da se mešam u unutrašnje stvari kompanije „MBA Ratko Mitrović”, odnosno da li je ona isplatila svoje radnike. Izvođač je izabran na tenderu kao najpovoljniji ponuđač i imao je sve reference da dobije posao kojem je zeleno svetlo dala i Svetska banka – naglašava Petrović.
A Miljković, koji je najpozvaniji da komentariše da li u kompaniji sve funkcioniše kako treba, izričit je da se svi radovi izvode na vreme. Ukazuje i da su sve zarade radnicima isplaćene, pa i julska plata.
U saopštenju „MBA Ratko Mitrović” navode da se godinama unazad plate i doprinosi isplaćuju redovno uključujući zarade za ovu godinu – zaključno sa julom. 
– Nema ni reči o štrajku. To potvrđuje i činjenica da se svi radovi na Slaviji, u Bulevaru oslobođenja, Ruzveltovoj i Mije Kovačevića izvode pre predviđenog roka. Ko bi tako izvršavao radne zadatke, a da za to nije plaćen – ističe se u dopisu „MBA Ratko Mitrović” koje je potpisao direktor Ilija Đorđević.
U saopštenju se dodaje i da Mile Čolić, koji je navođen kao predstavnik zaposlenih i predsednik sindikalne organizacije ovog preduzeća, već četiri godine ne radi u „MBA Ratko Mitrović” zbog, kako je ukazano, kršenja radne discipline.
– Do današnjeg dana nije izabran novi predsednik sindikalne organizacije, niti je promenjen naziv organizacije u skladu sa sadašnjim poslovnim imenom privrednog društva. Navedena sindikalna organizacija nezakonito koristi stari pečat koji je van upotrebe – ističe se i najavljuju se krivični postupci protiv Čolića i drugih „koji su učestvovali u širenju neistinitih navoda”.
Kako se zbog priče o navodnom štrajku i neisplaćenim zaradama prethodnih dana digla prilična bura u javnosti, reagovali su i predsednik Aleksandar Vučić i ministarka građevinarstva, saobraćaja i infrastrukture Zorana Mihajlović.
Predsednik je, odgovarajući na kritike opozicije, upitao u kojoj je još zemlji vlada kriva ako privatnik ne isplaćuje zarade.
– Ovakve kritike su besmislene, pogotovu što je i samo privatno preduzeće demantovalo navode o neisplaćenim zaradama, a i Beograd je platio sve svoje obaveze – kazao je Vučić.
Ministarka Mihajlović je prethodnih dana najavila da će se proveriti navodi o neisplaćenim platama i doprinosima. Najavljeno je već i učinjeno, jer kompanija „MBA Ratko Mitrović” nam je poslala i zapisnik inspektorata za rad koji je ovo preduzeće posetio prekjuče. A u njemu se potvrđuju poslednji navodi nadležnih iz ovog preduzeća.
Izmena režima u Ruzveltovoj produžena do 1. oktobra
Izmena režima javnog saobraćaja u Ruzveltovoj ulici koja je zbog ovih radova trebalo da važi do 16. septembra produžena je do 1. oktobra, zvanično stoji i na sajtu GSP „Beograd”. Razlog su, kako smo saznali, nepredviđeni radovi na uglu Ruzveltove i Kraljice Marije.

Kuće čiji su vlasnici nestali
Zrenjanin – Jevrejska zajednica je od svog naseljavanja u Zrenjanin, odnosno Veliki Bečkerek, do stradanja u holokaustu 1941. godine, dala veliki doprinos kulturnom, privrednom i ekonomskom napretku grada. Smatra se da su oni svojim znanjem, iskustvom i preduzimljivošću, odigrali pionirsku ulogu u mnogim vidovima građanskog života ovog grada: prosveti, kulturi, zdravstvu, sportu, zabavi, trgovini, industriji.
Procenjuje se da poseban značaj ima njihova graditeljska baština, koja obuhvata najočiglednije primere stanja duha civilizacijske svesti pa su u ovdašnjoj Jevrejskoj opštini odlučili da se posvete tom segmentu kulture grada na Begeju.
Tragovi graditeljskog nasleđa u Zrenjaninu prezentovani su na izložbi koja je, povodom „Evropskih dana jevrejske kulture”otvorena u Galeriji ovdašnjeg Istorijskog arhiva. Obrazlažući aktuelnost teme dugogodišnji radnik Arhiva i istraživač sudbine Jevreja Regina Milenov , pozivajući se na zaključke Dragoljuba Čolića, takođe neumornog tragača za jevrejskom ostavštinom, kaže da su Jevreji trgovci bili pioniri u povezivanju Banata sa evropskim tržištem i prekomorskim zemljama, te da su njihove inicijative bile među glavnim faktorima u podizanju standarda stanovništva na zavidan srednjoevropski nivo.
Oni, koji se bave zaostavštinom ove populacije uoči njenog stradanja u Drugom svetskom ratu, ističu težinu ovog posla jer su tragovi temeljito uništavani. Ne samo da je na početku rata odmah i u jednom danu deportovano 1.022 pripadnika ovog naroda koji su odvedeni na put bez povratka, već je posle rata devastirano i jevrejsko groblje zbog potreba gradnje gradske infrastrukture na tom mestu. Ipak, većina zgrada, koje su gradili ili preoblikovali Jevreji, postoji i danas.
Istoričar umetnosti Bojan Kojičić istraživao je jevrejsko graditeljstvo i došao do ilustrativnih podataka o ključnim zgradama. Tako je zabeležio da su početkom 19. veka bečkerečke trgovinske radnje mahom bile u rukama Srba. Međutim kako je vreme prolazilo bilo je sve više slučajeva da su ne samo prodavnice nego i same zgrade prelazile u vlasništvo Jevreja. U vreme najbržeg privrednog razvoja Jevreji su činili oko pet odsto stanovništva, ali je zato trećina zgrada u centru grada bila u njihovom vlasništvu.
Takozvani jevrejski kvart, u centru Bečkereka nije bio strogo omeđen već se formirao gradnjom objekata koji su bili važni za život Jevreja. U centru je podignuta sinagoga, a oko nje su bili Rabinat, sedište jevrejske opštine, njihova škola, dom „Hevra Kadiš” koji se bavio verskim sahranjivanjem i slične zgrade.
U podizanju zgrada dolazilo je do pokušaja stvaranja izraelskog nacionalnog identiteta u arhitekturi i pojave neomavarskog stila u kome je građena i ovdašnja sinagoga, nestala na početku Drugog rata. Devastacija ovog objekta dogodila se u neobičnim okolnostima. Ona nije srušena kako se to obično događa u naletu nečijeg besa, već je razgrađena, sve vredne stvari su prethodno rasprodate, pa se tako i orgulje iz sinagoge nalaze u zrenjaninskom hramu Reformatorske crkve i danas su u upotrebi.
Gde se tačno nalaze druge vrednosti iz sinagoge, danas se samo nagađa. Kao i većina zgrada sačuvana je i nalazi se u dobrom stanju jevrejska školska zgrada u kojoj je danas smeštena zrenjaninska filijala Nacionalne službe za zapošljavanje. Pored toga što ima zanimljiv istorijat u pogledu korišćenja ova zgrada ima specifičan izgled po kome, kao jedna od retkih u gradu, po arhitekturi pripada stilu romantizma.
Do početka prošlog veka zgrada je korišćena kao jevrejska škola, a onda je predana državi i koristi se kao odeljenje gimnazije. Jevrejska zajednica je 1937. zatražila od gradskih vlasti da joj se zgrada izda pod zakup na 30 godina, kako bi se u nju smestio Jevrejski kulturni dom. Odgovor nije dobijen, a onda je došao rat.
Lepo je očuvana i Rabinova kuća, koja je podignuta 1892. Parcela na kojoj je današnja građevina pripadala je porodici Hauzer, a onda se iz Vršca doselio poznati slikar Jozef Gojgner koji je ovde i umro 1887. Posle je tu smeštena opština. Kuća kojoj je početkom ovog veka vraćen originalni spoljašnji izgled danas je u privatnom vlasništvu i dobro se održava.

Rukopis „Gorskog vijenca” treba da se vrati Beogradu
Još uvek nije završena priča u vezi sa originalnim rukopisom „Gorskog vijenca”, koji se sada nalazi na Cetinju, a postavlja se i pitanje drugog dela Njegoševog autografa ovog čuvenog speva, koji nikada nije pronađen, upravo zbog toga što nikada nije ni tražen.
Srbija ima pravo da traži da Njegošev autograf bude vraćen Beogradu zbog toga što ga je 1969. godine maršal Tito tajno poklonio, dao ga u „mraku” Crnoj Gori, što je nezakonito i protivno Međunarodnoj konvenciji o neotuđivosti kulturne baštine (povelje iz Sen-Žermena i Pariza), čiji smo i mi potpisnici, kaže za naš list istoričar umetnosti Živko Brković, autor studija „Sudbina rukopisa `Gorskog vijenca`”, „Moje arhivalije o Njegošu”, i drugih.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Smoki – merna jedinica za prijateljstvo
U pesmu „A sad adio” održan je poslednji ispraćaj proslavljenog glumca Ljubiše Samardžića na Novom groblju u Beogradu. Glumčeva ćerka Jovana je u svom govoru istakla koliko je ovaj filmski stvaralac voleo i cenio život, koliku je neverovatnu energiju imao, i bio posvećen stvaranju koje je od njega načinilo umetnika kakav je bio.
U prisustvu velikog broja kolega i prijatelja potom je održana komemoracija u Jugoslovenskoj kinoteci, na kojoj su prisustvovali ministar kulture Vladan Vukosavljević, ministar spoljnih poslova Ivica Dačić, glumci Branka Petrić, Rada Đuričin, Vojislav Brajović, Ivan Bekjarev, Mima Karadžić, Kalina Kovačević, Mirka Vasiljević, Tamara Dragičević i mnogi drugi. Jugoslav Pantelić, direktor Kinoteke, najavio je retrospektivu filmova Ljubiše Samardžića u Kinoteci od prvog oktobra.

(Foto N. Marjanović)
– Najteže se opraštamo od onih koje cenimo, koje volimo i poštujemo, kojima se divimo, koje sledimo, od onih koji su tu težinu oproštaja i zaslužili – rekla je Ljiljana Blagojević. - Zato nam je danas toliko teško. Ali baš u sećanju i uspomeni treba tražiti prostor za utehu. Godina prijateljstva sa Ljubišom bila je kao tri sa najboljima. Toliko, da nova merna jedinica za prijateljstvo, podršku i ljubav treba da se zove „Smoki”. Oni koji ga nisu znali, tu širinu duše najbolje mogu da vide iz filma „Panta rei”, njegove autobiografiju o drugima, gde je dao lekciju o etici, estetici, zahvalnosti, dobroti, dugom pamćenju, o veličanstvenoj veštini glume, neizmernoj ljubavi prema deci, unucima i njegovoj Miri.
Ona je naglasila  da o dobroti njegove duše govori događaj od prošle godine kada je svoje potomstvo lišio materijalnih uspomena na sebe i sve svoje nagrade zaveštao kao svoj legat Kinoteci.
– U čarobnim filmskim slikama bar se ne umire. Ili se umire a onda nakon snimanja ide kući. Ti si nam, Ljubiša Samardžiću, došao sa nebesa. Idi kući, Ljubiša. Idi, naspavaj se pored svog Gage, a onda zajedno u nebeski bioskop. Tamo vas čekaju i bolji filmovi i bolji ljudi – dodala je Ljiljana Blagojević.

(Foto N. Marjanović)
Da je ljubav bila glumčeva pokretačka snaga istakla je Dubravka Lakić, filmska kritičarka lista „Politika”, naglasivši da je Samardžić uspeo da ostvari mnoge svoje snova i da još za života zasluženo postane i legenda i istorija.
– Široka je lepeza mojih sećanja na Ljubišu, na dane kada je sa „Nebeskom udicom” u takmičarskom programu Berlinskog festivala u ona nevremena, tako dostojanstveno predstavljao svoju zemlju. Ako je iko umeo da sa takvom lakoćom uđe u srca čitavih generacija svojih gledalaca, obožavalaca i poštovalaca i da ih okupa srećom, onda je to bio Ljubiša. Delo koje je za sobom ostavio je ogromno. Ponos što je bio i što će ostati deo naših života, takođe – rekla je Dubravka Lakić.

(Foto N. Marjanović)
Radoš Bajić je podsetio na odlazak Bate Živojinovića, Dragana Nikolića, Marinka Madžgalja i Milorada Mandića Mande, rekavši da nas je poslednji u formaciji besmrtnih, u koloni bez povratka, zaštitnički zagledan u nas koji ostajemo, s osmehom koji je plenio iskrenošću, dobrotom i lepotom napustio Ljubiša Samardžić.
– S kim ćemo ostati ako nam svi odu? Ako nas svi napuste, kome ćemo se radovati, koga voleti, čijim delima ćemo se diviti, koga poštovati, čije domete i rezultate ćemo se truditi da dosegnemo, na koga ćemo se ugledati, ko će nas učiti profesiji, umetnosti, glumi i životu – pitao je Bajić.
Prvog svog susreta sa velikim Smokijem prisetio se glumac Milan Vasić.
– Meni, kao jednom običnom dečkiću iz daleke Kosovske Kamenice, gluma je bila daleko, Beograd predaleko, a tek poznate ličnosti nedostižne. Ljubiša  me je stvorio i otvorio mi vrata koja se teško otvaraju u ovoj profesiji, vrata filma, i to nikada neću moći da zaboravim. Kad je trebalo da dođem na audiciju za „Konje vrane”, nijedan trenutak nisam mislio da li ću dobiti ulogu, već sam bio presrećan što ću uživo videti Ljubišu Samardžića. I kad sam došao, pomislio sam da je šteta što ne znam bar nekog da mogu da se uhvatim za njega, pre nego što uđem kod Ljubiše. Međutim, kako sam ušao, čuo sam glas: Srećo, srećo, jesi stigao? Dobro je, srećo. Jesi jeo nešto? Jesi, dobro. Idi imaš frižider tamo, uzmi šta hoćeš. Bio je to Ljubiša. I onda shvatim, u stvari, da je to taj čovek za kojeg treba da se uhvatim i da ga se držim. Biću mu zahvalan do kraja života. Legendo, hvala Ti – rekao je Vasić.

I Banka Inteza blokirala prodaju „Dijamanta”
Osim ruske Sberbanke, svoja potraživanja pred srpskim sudovima pokušala je da zaštiti i italijanska Banka Inteza. To se vidi iz finansijskog izveštaja koji je potpisao privremeni upravnik „Agrokora ”Ante Ramljak. U skladu sa „leks Agrokorom”, Ramljak je dužan da javnosti polaže račune na mesečnom nivou.
U poslednjem finansijskom izveštaju, koji je objavljen pre nekoliko dana na sajtu ovog hrvatskog koncerna, navodi se da su u „Srbiji pokrenuti dodatni sporovi, izvršni postupci i privremene mere zabrane raspolaganja imovinom od strane Banke Inteze i banaka iz Sberbank grupe iz Slovenije i Hrvatske u pogledu vlasničkih udela u kompanijama u Srbiji”.
Kako „Politika” saznaje, reč je o kreditu od 15 miliona evra koji je Banka Inteza pozajmila „Dijamantu” iz Zrenjanina. „Agrokor” u ovoj kompaniji ima 96,15 odsto vlasništva.

U teglu više ne staje kilogram meda
Savez pčelarskih organizacija Srbije (SPOS) smatra da na domaćem tržištu ima najmanje dve trećine neispravnog meda i da bez stalnih kontrola neće biti pomaka u rešavanju ovog problema.
Oni pitaju firme koje pakuju med zašto su zamenile etikete na klasičnoj staklenoj tegli (od 720 mililitara) u koju staje tačno kilogram čistog meda. Na njihovim deklaracijama sada piše da ta tegla sadrži 950 grama meda, umesto kilogram, a tegla je ostala ista.   
– Postoji opravdana sumnja da u teglama nije pravi med. Jer, specifična težina meda je takva da u tu teglu najčešće staje kilogram meda. Oni su to volšebno promenili, a ambalažu zadržali. Zašto? Kada napravite veštački med on nema tu specifičnu težinu kao pravi i u pakovanje ne može da stane kilogram – navode u SPOS-u i zahtevaju od ovih firmi da javnosti odgovore na ovo pitanje. Kako prepoznati pravi med?

Radnici Goše prekidaju štrajk u ponedeljak
SMEDEREVSKA PALANKA - Radnici fabrike šinskih vozila Goša iz Smederevske Palanke odlučili su da prekinu petomesečni štrajk, jer su postigli dogovor sa kupcima za koje će raditi u narednom periodu, a prvi radni dan biće u ponedeljak, kada svi radnici dobiju novac, prenosi RTS.
Postignut je dogovor o isplati prve tranše za zaposlene u visini od 30.000 dinara.
Sa rukovodstvom fabrike dogovoreno je da se od prodaje postolja za vagone i plavih putničkih vagona namire sva potraživanja poslodavca prema radnicima.
Goša je privatizovana 2007. godine, kada je postala deo kompanije ŽOS Trnava iz Slovačke, a u martu ove godine prodata je kiparskoj kompaniji „Lisnart holdings limitid” za 4,2 miliona evra.
Radnici fabrike su štrajkovali su zbog neisplaćenih zarada i nepovezanog radnog staža. (Tanjug)

Kina naredila zatvaranje berzi za trgovanje bitkoina
PEKING - Dva kineska poslovna lista izveštavaju da su regulatori u Šangaju, finansijskom centru zemlje, naredili da se zatvore berze koje trguju sajber valutom bitkoin, prenosi agencija AP.
„Čajna Biznis njuz” i „Tventifrst Senčuri Ekonomik Riport” pišu danas da su regulatori dali usmene instrukcije operaterima platformi da prekinu rad, ali ne navode bilo kakve druge detalje.
Pisanje ovih listova dolazi nakon što je poslobni magazin Kajksin prošle nedelje objavio da su regulatori naredili obustavljanje trgovanja.
Kineska centralna banka se ne oglašava povodom pitanja o budućnosti bitkoina u Kini, ali je prošle nedelje zabranila inicijalnu ponudu novih kriptovaluta. Zvaničnici centralne banke upozorili su da bi trgovanje bitkoinom mogla da bude povezano sa prevarama, navodi američka novinska agencija.
Kina je bila jedno od najvećih svetskih tržišta za bitkoin, ali je obim trgovanja opao pošto su regulatori pooštrili kontrole, javlja AP, prenosi Tanjug.

Merkel: Auto industrija mora da povrati poverenje
FRANKFURT - Nemačka kancelarka Angela Merkel pozvala je danas nemačku automobilsku industriju da popravi svoje postupke radi sopstvenih radnika i celokupne ekonomije.
„Dosta poverenja je uništeno. Zbog toga automobilska industrija mora da uradi sve kako bi povratila poverenje, što je u njenom interesu i u interesu zaposlenih i nemačke industrije”, poručila je Merkel otvarajući Međunarodni sajam automobila u Frankfurtu.
Merkelova je podsetila da je Folksvagenov skandal vezan za manipulacije emisijama štetnih gasova izbio ubrzo nakon što je, pre dve godine, otvorila sajam automobila.
Automobilska industrija se od tada, kako kaže, suočila sa brojnim izazovima, ali i sa najavama da će Kina možda zabraniti benzinske i dizel automobile.
Takvi automobili će, kako predviđa Merkel, biti potrebni i u narednim decenijama, jer tražnja za njima „cveta” u mnogim delovima sveta, javlja agencija Rojters, a prenosi Tanjug.

Sberbank će od Agrokora tražiti povraćaj duga na sudu
ZAGREB – Sberbank će na sudu tražiti povraćaj duga od Agrokora, najavio je čelnik Sberbanka Herman Gref ocenjujući Agrokorov slučaj prevarom bez presedana, prenose ruski mediji.
Sberbank planira da procesuira i revizora koji je potvrdio Agrokorove falsifikovane poslovne izveštaje skrivajući obaveze veće od jedne milijarde dolara, rekao je Gref novinarima, prenosi regionalna tv N1.
„Što se tiče hrvatskog slučaja, ništa se ne menja. Imamo pravnu strategiju i ne mislimo da je ona na kratke staze. Naše su rezervacije (za Agrokorov dug) stopostotne pa smo spremni za dugotrajni parnični postupak i dovešćemo pred lice pravde sve osobe koje su tamo počinile ociglednu prevaru”, rekao je Gref.
Dodao je kako je već podneta krivična prijava protiv vlasnika i uprave Agrokora te da se nada kako ce „ odgovornosti privesti i revizorsku firmu koja je potvrdila lažno izveštavanje”.
On kaže da je za to nužno nekoliko pravnih koraka i dokumenata, za šta je potrebno određeno vreme te da već učinjeni pravni koraci, kao i oni koji slede, svedoče o tome da će se Sberbank slučajem Agrokor baviti detaljno.
„Imamo velika potraživanja, kako u vezi sa shemom koju sprovodi hrvatska vlada, tako i prema menadžerima i revizorima same kompanije. Putem suda vratićemo naš novac, ali to može potrajati”, rekao je Gref.
Prema njegovim rečima, Sberbank ne namerava više da finansira Agrokor.
„Situacija je za nas krajnje netransparentna, to smo nekoliko puta istakli hrvatskoj vladi. Čudno je što hrvatska vlada podržava odsustvo netransparentnosti. U nedostatku transparentnosti, kada ne razumemo koliko je novca potrebno za firmu i kakav je kvalitet upravljačkog kadra, kada ne razumemo koliko se efikasno troši ovaj novac, ne želimo da učestvujemo u takvim procesima “, dodao je šef Sberbanka.
Gref je rekao da se Sberbank u slučaju Agrokor prvi put suočava s tako velikom prevarom.
Agrokorov dug prema Sberbanku iznosi 1,1 milijardu evra, a proizlazi iz nekoliko zajmova a u avgustu je Sberbank u Hrvatskoj pokrenuo kazneni postupak protiv osnivača i većinskog deoničara Agrokora Ivice Todorića. (Tanjug)

Živaljević: Prpa je sa čitulje prepoznala ubicu Ćuruvije
Goran Živaljević, bivši zamenik direktora BIA od 2003. do 2004. godine, i Dragan Stojčev, nekadašnji šef Odeljenja za analitiku beogradskog CRDB-a, izjavili su pred Specijalnim sudom da nemaju nikakva saznanja o naručiocima i počiniocima ubistva Slavka Ćuruvija, sem posrednih. Živaljević je rekao da je tokom akcije „Sablja” od načelnika UBPOK-a Bore Banjca saznao da je policija načinila pomak u istrazi tog zločina.
– Sećam se da mi je Banjac rekao da je Branka Prpa sa neke čitulje prepoznala izvršioca ubistva i da je rekla da je to Luka Pejović – kazao je Živaljević, objašnjavajući da je za policiju to bila kvalitetna informacija, ali da je bilo potrebno još istraživati.
On je dodao da je Ćuruvija praćen zbog nekog obaveštajno interesantnog kontakta, kao i da su i pre 2003. godine svi pripadnici Devetog odeljenja CRDB-a koji su ga pratili dali iskaze. Pojasnio je da on nikada nije bio angažovan ni za praćenje, niti za prisluškivanje Ćuruvije.
Izjavio je da je njegova supruga, u to vreme takođe službenica CRDB-a, bila zadužena da sluša razgovore preko telefona u Ćuruvijinom stanu, u noći posle ubistva, o čemu je svedočila ranije na suđenju. Živaljević je takođe posvedočio da odnos između načelnika CRDB-a Milana Radonjića i njegovog zamenika Stevana Nikčevića nije bio dobar. Stojčev je kazao da je u vreme ubistva Ćuruvije bio šef odseka koji se bavio zapadnim obaveštajnim službama.
– Načelnik centra Radonjić me je pozvao da dođem sa dosijeom o Ćuruviji. Odbio sam da ga ostavim bez reversa. Tu su bili izveštaji o prisluškivanim razgovorima i neke stare provere – rekao je ovaj svedok.
On je precizirao da Radonjić od njega nije tražio nikakve korekcije u dosijeu „Ćuran” i da su operativci CRDB-a tokom bombardovanja svu analitiku prebacili na tajnu lokaciju kako ne bi bila uništena, ističući da je kasnije sve vraćeno. DB je, prema njegovim rečima, dokumentaciju izmeštao i posle petooktobarskih promena iz zgrade u Ulici kneza Miloša na Institut za bezbednost na Banjici, tvrdeći da je i posle toga sva arhiva vraćena.

Više pravaca istrage ubistva advokata
Istraga ubistva advokatskog pripravnika Nemanje Stojanovića iz Jagodine, koji je pre dva dana usmrćen hicima iz vatrenog oružja ispred zgrade u kojoj je stanovao, ide u nekoliko pravaca. Pored mogućnosti da je mladić ubijen greškom ili da je surova likvidacija opomena njegovom ocu advokatu Milovanu Mikiju Stojanoviću, policija i tužilaštvo proveravaju i ko je na društvenoj mreži „Fejsbuk” ostavio jezive poruke posle tragičnog događaja.
Na ovoj društvenoj mreži, samo nekoliko sati posle Stojanovićevog ubistva, sa lažnog profila, upućene su poruke u kojim se likuje zbog ubistva advokatskog pripravnika.

Policiji veruje 56 odsto građana
Više od polovine građana u Srbiji (56 odsto) ima poverenja u policiju. Iako se stepen ovog poverenja tokom poslednje tri godine neznatno ali konstantno povećava, i dalje je ispod svetskog proseka od 60 do 90 odsto. Ovo su rezultati istraživanja javnog mnjenja „Stavovi građana o policiji” koje je u našoj zemlji sproveo Beogradski centar za bezbednosnu politiku (BCBP). Istraživanje je obavljeno u junu u Srbiji metodom „lice u lice” u domaćinstvima 1.000 ispitanika.
Koliko građani veruju policiji? Šta građani misle o policiji kao instituciji, a šta o policajcima i policajkama? Kolika je percepcija korupcije u policiji i kako se boriti protiv nje? Ovo su neka od pitanja iz istraživanja. Zabrinjavajući podatak je da su najmlađi (od 18 do 29 godina) pokazali najveći antagonizam prema policajcima. Mladi pokazuju najniži stepen poverenja u čuvare reda i veruju da su pripadnici MUP-a korumpiraniji od ostalih, kao i da je policija politizovana.
Rezultati ovog istraživanja govore da dvoje od troje ispitanika (68 odsto) smatra da je policija izrazito korumpirana, što je manje u odnosu na prošlu godinu. Međutim, samo jedan od 25 građana Srbije smatra da u policiji uopšte nema korupcije. Prema mišljenju građana, policija se nalazi na četvrtom mestu institucija po korupciji, pre nje je zdravstvo, tržišna inspekcija i carina. Kao najkorumpiraniju, građani doživljavaju saobraćajnu policiju, što je već tradicionalna pojava. Prve asocijacije na policajca ljudima su uglavnom arogantnost ili surovost.
„Uprkos činjenici da policajke od 2000. čine značajan deo policije, očigledne su rodne predrasude u načinu na koji ih građani doživljavaju, jer glavne asocijacije u vezi sa njima nemaju nikakve veze sa policijskim radom. Građani policajke uglavnom vide kao ljubazne i lepe, ali i tri puta manje korumpirane od njihovih muških kolega”, navodi se u istraživanju.
Srbi nemaju pozitivan stav o zapošljavanju u policiji. Smatraju da su lične, prijateljske i rođačke veze jedan od načina da se obuče plava uniforma. Kao sredstva za nalaženje posla, građani navode političke veze pa tek onda javne konkurse. Troje od četvoro smatra da politika prekomerno utiče na operativni rad policije, što je zaključak koji je u određenoj meri suprotan mišljenju da policija deluje u službi građana.
Takođe, ovo istraživanje je pokazalo i da je verovatnoća da će neki građanin prijaviti korupciju u policiji izuzetno mala. Skoro polovina ljudi nije voljna da prijavi slučaj korupcije, bez obzira na to da li se prijavljuje anonimno.
MUP: I diplomatama se pišu kazne
„Kao strani diplomata ovde u Beogradu, primetio sam da ima uticaja politike na policiju, znam da policajci nikad ne stopiraju diplomatska vozila i nikad nas ne kažnjavaju, što nije dobro. Na auto-putu mi smo svi isti ljudi. Kad idemo malo brže, uvek gledaju u drugu stranu”, rekao je Oleksandr Aleksandrovič. ambasador Ukrajine u Beogradu.
Na ovu izjavu reagovao je kasnije MUP koji saopštava da se zakon dosledno primenjuje na sve.
„U toku 2015. otkriveno je ukupno 170 prekršaja diplomatsko-konzularnih predstavništava, u 2016. otkriveno je 156, dok je ove godine otkriveno 78 prekršaja. Vozilom Ambasade Ukrajine učinjena su četiri prekršaja i to u toku 2015.”, navodi se u saopštenju MUP-a.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Uhapšen osumnjičeni koji je kolima oborio saobraćajca
Državni sekretar Ministarstva unutrašnjih poslova Biljana Popović Ivković i načelnik Uprave policije general Zoran Alimpić obišli su povređenog pripadnika saobraćajne policije Slađana Stevića iz Lazarevca, koji je zadobio teške telesne povrede prilikom obavljanja službene dužnosti, saopšteno je iz MUP-a Srbije.
Stević je u noći između 9. i 10. septembra pokušao da zaustavi vozilo koje je načinilo prekršaj, ali se vozač nije zaustavio, već ga je udario automobilom  i nakon toga pobegao sa lica mesta, navodi se u saopštenju.

„On je danas identifikovan, uhapšen i određeno mu je policijsko zadržavanje do 48 časova, nakon čega će biti sproveden nadležnom tužiocu“, izjavila je Popović Ivković.
 
Državni sekretar je istakla da je povređeni saobraćajni policajac u stabilnom stanju, da će početkom sledeće nedelje biti operisan i izrazila nadu da će uskoro biti vraćen na svoje redovne policijske dužnosti 

„Ovo je nažalost još jedno u nizu obaranja i napada na naše policijske službenike. Mi ćemo, u saradnji sa tužilaštvom, tražiti najstrože kazne za sve one koji se bahato ponašaju u saobraćaju, koji ne poštuju Zakon o bezbednosti u saobraćaja, kao i druge zakone Republike Srbije“, poručila je Popović Ivković.
Osumnjičen D.D. iz Lazarevca
Pripadnici Ministarstva unutrašnjih poslova u Beogradu  uhapsili su D.D. (1971)  iz Lazarevca zbog postojanja osnova sumnje da je izvršio krivično delo napad na službeno lice u vršenju službene dužnosti, saopšteno je iz MUP-a Srbije.
Postoje osnovi sumnje da je D.D. u noći između 9. i 10. septembra vozilom udario policijskog službenika saobraćajne policije Slađana Stevića koji je bio na dužnosti i koji je zbog počinjenog prekršaja pokušao da zaustavi vozilo kojim je upravljao osumnjičeni.
Policajac Stević zadobio je teške telesne povrede, a osumnjičeni je nakon što je automobilom udario policajca pobegao sa lica mesta.  Osumnjičenom D.D. određeno je zadržavanje do 48 sati i one će u zakonskom roku biti priveden nadležnom tužilaštvu.

Kuburović: Vlada će dati garancije za Ratka Mladića
Vlada Srbije uskoro će da odobri davanje garancija Haškom tribunalu za puštanje na privremenu slobodu Ratka Mladića radi lečenja, izjavila je danas ministarka pravde Srbije Nela Kuburović.
„Poštujući zahtev Mladićevih branilaca i porodice, Ministarstvo pravde je pokrenulo postupak za davanje garancija i već je pribavilo neophodna mišljenja. U što skorijem periodu, ovaj zahtev će se naći na sednici Vlade”, rekla je Kuburović novinarima u Palati Srbija.
Ona je napomenula da ovo nije prvi put da Vlada Srbije daje garancije za lica koja se nalaze u Haškom tribunalu.
„Do sada smo poštovali sve ono što je bilo garantovano i verujem da će i ovog puta biti pozitivno odgovoreno braniocima i porodici Ratka Mladića”, napomenula je ministarka.
Porodica i branioci Ratka Mladića podneli su pre desetak dana zahtev kojim traže od Vlade Srbije da pruži garancije Tribunalu u Hagu kako bi Mladić bio pušten na slobodu radi lečenja.
Mladić je u haškom pritvoru od hapšenja 2011. godine, a pre toga je u bekstvu bio gotovo 12. (Tanjug)

Slavni ljudi sa srpskim pasošem
Ralf Fajns dobio je državljanstvo Republike Srbije zato što je svojim angažovanjem u svetu promovisao našu zemlju i kulturu na najlepši način, ističe premijerka Srbije Ana Brnabić zbog čega je britanski glumac od pre nekoliko dana ponosni nosilac srpskog pasoša.
– Kroz svoj umetnički rad, ali i poslovne aktivnosti, nesebično je promovisao Srbiju, naše lokacije, filmske produkcijske kapacitete i ljude, kao profesionalce i kao prijatelje. Zajedno sa producentkinjom Gabrijelom Tana, doneo je Srbiji višemilionske investicije. Od početka mu se dopao, kako je sam govorio, duh Beograda u čijoj je arhitekturi upisana bogata istorija i energija ljudi i države koji su bili uvek spremni da pomognu, što ga je posebno inspirisalo. Postao je iskreni prijatelj i promotor naše zemlje i time nesumnjivo zaslužio počasno državljanstvo – naglašava predsednica Vlade Srbije.
Objašnjavajući u ekskluzivnom razgovoru za „Politiku” Ana Brnabić dodaje da je  Fajns skoro deset godina česti posetilac Beograda i Srbije.

Lončar: Besplatni pregledi za građane u nedelju širom Srbije
Svi građani moći će u nedelju, 17. septembra, od osam do 16 sati, da provere nivo šećera u krvi, urade EKG i izmere pritisak u 58 opštih bolnica i tri klinička centra u Srbiji, u Novom Sadu, Kragujevcu i Nišu, potvrdio je danas ministar zdravlja Zlatibor Lončar.
Ministar kaže i da će svi direktori, pomoćnici i načelnici bolnica biti na licu mesta i razgovarati sa pacijentima kako bi se uspostavio pravi odnos, neophodan da bi preventivni pregledi uspeli.
„Razlog je jednostavan. Kada na vreme otkrijemo neki problem, mnogo lakše ga rešavamo, pacijent ostaje radno sposoban, nema komplikacija, a sistem i budžet su rasterećeniji”, kaže Lončar za Tanjug.
Ovo je prva akcija besplatnih pregleda za građane, koji će biti organizovani jednom mesečno.
Kod lekara mogu da dođu i građani koji nemaju zdravstvenu knjižicu, a ministar kaže i da je ustanovljena procedura po kojoj će se pregledi obavljati.
„Pacijenta ce sačekati osoblje bolnice. Odmah će dobiti izveštaj na kojem će stajati njegovi osnovni podaci, ime i prezime i u koji će se kasnije upisivati rezultati analiza i pregleda. Prvo se pacijentu radi analiza šećera u krvi, sledi EKG, a posle toga, lekar internista će mu poslušati pluća i srce i izmeriti pritisak”, objasnio je ministar Lončar proceduru.
On je precizirao da će na osnovu svih rezultata za svakog pacijenta biti napravljen izveštaj o zdravstvenom stanju.
„Ukoliko je nalaz nekog pacijenta takav da zahteva terapiju, ona će mu biti određena i zakazaće mu se kontrola. Ali, ukoliko neko, na primer, bude imao ekstremno visoke glikemijske vrednosti, biće odmah upućen na bolničko lečenje”, naglasio je ministar.
U slučaju da odziv bude veliki, on najavljuje sledeću akciju besplatnih pregleda koja će biti organizovana najverovatnije u prvoj nedelji oktobra.
Tada će građani, pored opštih bolnica i tri klinička centra, moći da se pregledaju i u domovima zdravlja i u Kliničkom centru Srbije. (Tanjug)

Junker: Srbija ne može u EU pre 2025. godine
Predsednik Evropske komisije Žan Klod Junker uputio je Pismo o namerama predsedniku Evropskog parlamenta i predsedavajućem Saveta EU u kojem je najavio da komisija planira da do kraja naredne godine izradi Strategiju za uspešno pristupanje Srbije i Crne Gore EU, sa perspektivom pristupanja 2025. godine. On je tako precizirao svoj stav iznet dan ranije kada je poručio da tokom ovog mandata EK, koji ističe 2019. godine, neće biti novog proširenja EU.
Ministarka zadužena za evropske integracije Jadranka Joksimović ocenila je Junkerove prognoze kao realne. Kako je rekla, izjava predsednika Evropske komisije da do kraja mandata aktuelnog saziva Evropskog parlamenta, u narednih 16 meseci, neće biti proširenja EU je realan – iako je on najavio strategiju pripreme za uspešno pristupanje Srbije EU do 2025. godine, „što nije dramatično drugačije od onog što mi mislimo da su realni okviri”.

Dačić:Vreme da se Tači probudi iz fatamorgane
Prvi potpredsednik Vlade Srbije i ministra spoljnih poslova Ivica Dačić izjavio je danas da je vreme da se kosovski predsednik Hašim Tači probudi iz fatamorgane i ponovo poručio da Srbija nikad neće priznati jednostrano proglašenu nezavisnost Kosova.
Dačić je u izjavi naveo da Hašim Tači „očigledno živi u nekom svom snu i paralelnom svetu”.
„Srbija nikad neće priznati jednostrano proglašenu nezavisnost Kosova, vreme je da se Tači probudi iz fatamorgane, jer samo dijalog i kompromis može dovesti do trajnog rešenja. Ultimatumi i prevare neće proći”, poručio je Dačić, saopštio je MSP.
Tači je u intervjuu za „Glas Amerike” na albanskom jeziku, upitan da li će insistirati na tome da Beograd prizna kosovsku nezavisnost ili će to biti samo sporazum o normalizaciji odnosa, odgovorio:
„Radićemo na punoj normalizaciji državnih odnosa i miru naša dva naroda, je je to u interesu Kosova, Srbije i regiona. Naporno ćemo raditi da Kosova ubrzo postane članica UN. Ali, što se tiče priznavanja, to će se dogoditi u bliskoj budućnosti i tome će odlučiti srpske institucije. Ne možemo im nametati vremenske okvire ili njihovu agendu u vezi s priznavanjem Kosova, ali jedno je sigurno – da Kosovo i Srbija, koje su sada u statusu kvo, moraju da olakšaju sebi evroatlantsku i evropsku perspektivu i da jedni drugima u tome ne otežavamo”. (Tanjug)

Sekretari Crvenog krsta na KiM pušteni na slobodu
KOSOVSKA MITROVICA  - Sekretari Crvenog krsta iz opština Peć, Gračanica i Dragaš - Momo Dašić, Sveta Živić i Zećir Zurapi - pušteni su na slobodu nakon što su noćas privedeni u akciji specijalnih jedinica kosovske policije, javio je RTS.
Kako se navodi, Živić, kao i sekretari Crvenog krsta u Novom Brdu - Dragan Stojanović, u Vitini - Tomislav Rakić i Obliću - Zoran Vasić, treba danas da se jave policiji na informativni razgovor.
Policija je u Gračanici i Dragašu oduzela pečate Crvenog krsta i, u kućama privedenih, zaplenila dokumenta o socijalno ugroženim porodicama.
Pripadnici ROSU su tokom večeri bili i u prostorijama koordinatora Crvenog krsta za Kosovo i Metohiju u severnom delu Kosovske Mitrovice. Takođe su upali i u zgradu opštine Obilić, u selu Plemetina, odakle su izneli dokumentaciju.
Iz kosovske policije nema objašnjenja akcije u više srpskih sredina na Kosovu.
Albanski mediji prenose da je u opsežnoj policijskoj operaciji nekoliko ljudi uhapšeno, navodno zbog špijunaže. Anonimni izvori iz kosovske policije, kako prenosi Kosovo pres, navode da je u ovoj akciji pronađen materijal koji ukazuje na ilegalno prikupljanje ličnih podataka na Kosovu. (Tanjug)
 
Kancelarija: Sramna akcija, važno spustiti tenzije na KiM
Kancelarija za KiM saopštila je danas da akcija kosovske policije i privođenje članova Crvenog krsta Kosova i Metohije najmanje veze ima sa Srbima i radom jedne humanitarne organizacije i da predstavlja deo obračuna starih i novih političkih struktura u Prištini i unutaralbanskog sukoba, koji je posledica tranzicije vlasti u privremenim institucijama samouprave.
Nazivajući tu akciju sramnom, Kancelarija za Kosovo i Metohiju je navela da najoštrije protestuje zbog privođenja članova Crvenog krsta Kosova i Metohije i upada policije u njegove prostorije, i upozorava da zloupotreba humanitarnih pitanja u političke svrhe nikome ne može doneti dobro.
Naglašavamo da je u ovom trenutku važno spustiti tenzije na Kosovu i Metohiji, jer sinoćna akcija policije širom naše južne pokrajine ima najmanje veze sa Srbima i radom jedne humanitarne organizacije, kaže se u saopštenju.
„Ova sramna akcija je deo obračuna starih i novih političkih struktura u Prištini i unutaralbanskog sukoba, koji je posledica tranzicije vlasti u privremenim institucijama samouprave”, ističe Kancelarija za KiM.
U saopštenju se konstatuje da je to česta reakcija onih koji izgube i odlaze sa vlasti, „ali to će albanski političari morati da reše među sobom”.
„Za nas je najvažnije da se obezbedi mir, sigurnost i bezbednost naših građana na Kosovu i Metohiji i na tome ćemo snažno insistirati. Zahtevamo od predstavnika međunarodne zajednice na KiM da spreče pokušaje zastrašivanja srpskog naroda i ugrožavanja egzistencije socijalno ugroženih građana”, navodi se u saopštenju. (Tanjug)

Dačić o akciji ROSU: Nastavak pritiska na Srbe sa KiM
Ministar spoljnih poslova Srbije Ivica Dačić izjavio je da je sinoćna akcija hapšenja Srba na Kosovu nastavak pritiska na Srbe koji žive na Kosovu i Metohiji, navodeći da će na zasedanju GS UN na koje putuje sa predsednikom Srbije Aleksandrom Vučićem, jedna od glavnih tema biti i KiM.
„To je način zastrašivanja Srba i poruka da oni mogu da budu optuženi za sve i svašta. Moramo da budemo spremni i da imamo pravne timove koji će se boriti i pružati podršku našim građanima koji tamo žive”, rekao je Dačić gostujući u Jutarnjem programu RTS-a.
On je naveo da kad se Crveni krst smatra za neprijatelja, vidi se koliko se odmaklo u politici zastrašivanja.
„Međunarodna zajednica se često ljuti. I ja sam imao dosta problema sa velikim silama posle sednice saveta Ujedinjenih nacija posle moje žestoke reakcije vezano za laži koje dolaze iz Prištine”, rekao je Dačić.
On je najavio da će na zasedanju UN na koje putuje sa predsednikom Srbije Aleksandrom Vučićem jedna od glavnih tema biti i KiM.
„Kada govorimo i o Hrvatskoj, činjenica je da je tamo živelo 580 hiljada Srba, a danas ih ima manje od 200.000. U Zagrebu je živelo više od 50.000 Srba, u Sarajevu je živelo više od 150.000 Srba, u Prištini više od 40.000”, naveo je Dačić i rekao da se ne može reći da ti podaci ne postoje.
On je konstatovao da se pripadnici međunarodne zajednice konstantno ljute kada iznese takve podatke, ali napominje da se radi o činjenicama.
„Predsednik Vučić je bio jasan - unutrašnji dijalog. Ali, oni misle da odmah treba da priznamo Kosovo. Samo to od nas traže”, zaključio je Dačić.
Specijalne jedinice kosovske policije pretresle su sinoć prostorije privremenog organa opštine Peć i privele Moma Dašića, sekretara Crvenog krsta iz sistema Crvenog krsta Srbije.
Prethodno privedena još dva sekretara, u Gračanici i Dragašu.
Kako je javio RTS, Momo Dašić je odveden na saslušanje, a predsednik opštine Peć Miloš Dimitrijević je pozvan da se danas javi na informativni razgovor u policiji.
Policija je ranije privela i sekretare republičkog Crvenog krsta u Gračanici i Dragašu, Svetu Živića i Zećira Zurapija.
Živić je takođe zadržan na saslušanju, dok je Zurapi, iz sela Rapča kod Dragaša, pušten.
Policija je u Gračanici i Dragašu oduzela pečate Crvenog krsta i zaplenila dokumenta o socijalno ugroženim porodicama, u kućama privedenih.
Pripadnici Rosu su tokom večeri bili i u prostorijama koordinatora Crvenog krsta za Kosovo i Metohiju u severnom delu Kosovske Mitrovice.
Takođe su upali i u zgradu opštine Obilić, u selu Plemetina, odakle iznose dokumentaciju.
U ovoj akciji nema privedenih.
Sekretar Pokrajinskog Crvenog krsta kaže da je razlog pretresa popis stanovništva koji se vrši radi izrade socijalne karte, na osnovu koje se utvrđuje kome treba humanitarna pomoć. (Tanjug)
EU da se proširuje ili da lagano odumire
Ministar spoljnih poslova Srbije Ivica Dačić izjavio je danas da je proširenje lekovito za opstanak EU i da smatra da će Unija, ili nastaviti proširenje ili će imati proces laganog odumiranja.
Komentarišući govor predsednika EK Žan Klod Junkera u kome je rekao da nema proširenja EU do 2019. godine, Dačić je rekao da to nije različito u odnosu na ono što je Junker ranije govorio i da je čak bio, kaže, malo i blaži.
Dačić smatra da će EU, ili nastaviti proširenje ili će imati proces laganog odumiranja.
„Ili će Evropska unija nastaviti sa procesom proširenja ili će ona imati proces laganog odumiranja”, rekao je Dačić u Jutarnjem programu RTS-a i dodao da je proširenje lekovito za opstanak EU.
Govoreći o odnosima sa Rusijom i SAD, Dačić je rekao „kad se slonovi svađaju, obično trava nastrada”.
„Sad je jedna teza da mi imamo korist od sankcija Rusiji. To je apsolutna glupost zato što je naša spoljnotrgovinska razmena manja, a zapadnih zemalja veća nego ranije”, rekao je Dačić i dodao da zemlja koja je mala poput Srbije mora da traži 'svoje mesto pod suncem'“. Kaže da je na primeru Srbije, zapad srušio međunarodno pravo bombardujući našu zemlju, te kako je naveo, otcepio deo naše teritorije.
On je u tom smislu podsetio da je nedavno došao iz posete Vijetnamu.
„Kada otuda dodete, ona vidite šta znaci kršenje međunarodnog prava. Kada Srbiji neko nešto zamera, takođe bih rekao da u Vijetnamu nije bilo komandne odgovornosti i da je najveći nivo koji je odgovarao narednik”, naveo je Dačić.
Kada je reč o usklađivanju zajedničke spoljne i bezbednosne politike sa EU, ministar napominje da imamo rok do ulaska u EU, a ne zna se kada će to biti.
Nadam se da će dotle da se završi sukob Zapada s Rusima. Ako se dotle ne završi, onda smo svi mi u velikom problemu pa i sama EU. Treba da gledamo svoje interese, kako Englezi kažu, sve promenjivo, prijatelji, neprijatelji, stalni su samo engleski interesi, stalni su samo srpski interesi”, naveo je Dačić.
U oktobru bi, prema njegovim rečima, Srbiju trebalo da poseti delegacija Evropske službe za spoljne poslove koju vodi Federika Mogerini.
Dačić je govorio i o unutrašnjem dijalogu o KiM, ističući da je važno što je pokrenut jer se kosovsko pitanje koristilo uglavnom na dva načina - prvi je izbegavanje te teme, a drugi, korišćenje teme u kampanjama.
Dačić rekao da se na političkoj sceni u Srbiji kosovsko pitanje koristi na način da se, kako je rekao, izbegava tema i prebacuje „vruć krompir” nekom drugom, a drugi je, kaže, korišćenje teme Kosova u kampanjama za razne šovinističke i nacionalističke retorike koje, ističe, nemaju veze sa realnošću. (Tanjug)
U Briselu zid ćutanja povodom paljenja nedeljnika
Ministar spoljnih poslova Srbije Ivica Dačić izjavio je danas da u Briselu postoji zid ćutanja kada je reč o incidentima poput paljenja srpskog nedeljnika „Novosti” u Hrvatskoj.
On je, gostujući u Jutarnjem programu RTS-a, rekao da postoji velika razlika u spremnosti da se komentariše u Briselu nešto što je vezano za Srbiju, te da, kako je naveo, postoji jedan zid ćutanja.
„Niti možete da čujete njihovu reakciju niti se u neformalnoj komunikaciji sugeriše državama kao što je Hrvatska da se ovakve stvari ne rade”, rekao je Dačić.
On je kazao da u Briselu nema zvaničnih reakcija na ovaj i slične incidente.
„Nismo srećni zbog toga ali nam je situacija poznata, da u Briselu nema zvaničnih reakcija na sve ove stvari. Da se ovo dešavalo u Beogradu siguran sam da bi bila drugačija reakcija”, istakao je Dačić.
Nedavno su članovi desničarske Autohtone-hrvatske stranke prava pred centralom Srpskog narodnog veća (SNV) spalili nekoliko primeraka nedeljnika „Novosti” uz ponavljanje optužbi za širenje mržnje i podsticanje na paljenje šuma.
Pripadnici te stranke optužili su Novosti za širenje mržnje i tražili prestanak njegovog sufinansiranja iz državnog budžeta. (Tanjug)

Počela kampanja za nezavisnost Katalonije
Taragona - Predsednik katalonske vlade Karles Pućdemon označio je danas početak kampanju za nezavisnost te španske pokrajine. Pristalice secesije su se okupile u areni u Taragoni, oko 100 kilometara od Barselone.
Ne postoji zvanična kampanja „protiv” na referendumu zakazanom za 1. oktobar jer najveći deo regionalnih protivnika nezavisnosti odbija da učestvuje u glasanju. Španska vlada referendum smatra ilegalnim a Ustavni sud je suspendovao odluku katalonskog parlamenta do formalnog izjašnjavanja sudija o tome.
Policiji je naređeno da spreči pripreme za glasanje a tužilaštvo je najavilo postupke protiv svih koji budu učestvovali u organizaciji. Pod istragom se već nalazi više od 700 gradonačelnika i predsednika opština Katalonije.
Pućdemon je za televiziju TV3 rekao da je vlada u Madridu stvorila „klimu neprijateljstva i paranoje”. Vicepremijerka Španije Soraja Saens de Santamarija je rekla da dijalog sa katalonskim vlastima nije moguć dok ne odustanu od glasanja. Prema istraživanjima iz juna, većina Katalonaca je za ostanak u Španiji ali većina podržava referendum. (Beta-AP)

U bombaškim napadima u Iraku poginule 74 osobe
Bagdad - Broj poginulih usled napada bombaša samoubica u gradu Nasirija na jugu Iraka porastao je na 74 osobe, više od 80 je ranjeno, a među poginulima je sedam Iranaca, javlja AFP.
Kako je ranije preneo Rojters, direktor Zdravstvene direkcije Nasirije Jasim al Kalidi, izjavio je da je u gradsku bolnicu dovezeno 50 tela, a da bi broj žrtava mogao da bude i veći zbog kritičnog stanja u kom su neki od ranjenih.
Agencije su prethodno prenele da su bombaši samoubice danas izveli napade na restoran i kontrolni punkt policije na putu u blizini grada Nasirija na jugu Iraka.
Prema navodima policijskih izvora, jedan od napadača je detonirao prsluk sa eksplozivima u restoranu, jugozapadno od Nasirije, dok su tri-četiri druga napadača počeli da pucaju na ljude unutra.
Izvori u gradskim bolnicama saopštili su da su državljani Irana bili među poginulima. Kako je preneo Rojters, odgovornost nije niko preuzeo nakon napada, ali se napad dogodio u trenutku kada se iračke snage bore da unište ekstremiste Islamske države u područjima koja su pod njenom kontrolom. (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Turska opasna za nemačke obaveštajce
Od našeg dopisnika
Frankfurt, Hajdelberg – Usred narastajućih diplomatskih tenzija između Berlina i Ankare, u kojima Turska sve češće hapsi nemačke državljane a Nemačka bezmalo obustavlja izvoz oružja u Tursku i povlači vojnike iz glavne vazduhoplovne baze NATO-a u toj zemlji, niko od upućenih ne vidi kada bi mogla da se završi ova kriza dva saveznika u NATO-u.
Štaviše, kako je saznao istraživački tim minhenskog dnevnog lista „Zidojče cajtung” i dva regionalna javna servisa NDR i VDR, nemačka vlada razmatra mogućnost da Tursku stavi na listu zemalja koje predstavljaju veliki bezbednosni rizik za nemačke obaveštajne agente, kao i pripadnike policije i vojske.

Kinezi hoće „Er Berlin”
Od našeg dopisnika
Frankfurt, Hajdelberg – To što je oko 250 pilota naprasnim odlaskom na bolovanje uticalo da u dva dana bude otkazano oko sto letova „Er Berlina” doprinelo je da im stečajni upravnik signalizira da je voljan da razgovara i o socijalnom programu za zaposlene, ali ne i da im garantuje radna mesta i visinu plata kada drugi po veličini nemački avio-prevoznik bude prodat.
Danas ističe rok za dostavljanje ponuda za preuzimanje „Er Berlina”, a kako saznaju nemački mediji, među ne tako malom broju zainteresovanih su i kineski investitori. Ipak, u javnosti jača sumnja da će zapravo najvredniji delovi kompanije završiti u rukama najvećeg nemačkog avio-kompanije – „Lufthanze”.

Kurdski lideri će proučiti plan o odlaganju referenduma
Ankara - Kurdski lideri proučiće plan delegacije zapadnih zemalja koji predviđa odlaganje referenduma za nezavisnost u toj autonomnoj oblasti, navodi se u saopšenju kurdskog predsedništva.
Delegacija SAD-a, UN-a i UK-a sastala se danas sa predsednikom autonomne oblasti Masudom Barzanijem sa predlogom da odloži glasanje koje je zakazano za 25. septembar, prenosi Rojters. Delegacija je, kako se navodi, zabrinuta da bi trenutak održavanja referenduma mogao da poremeti akciju koalicije koja je pokrenuta protiv Islamske države.
Međutim, prema pisanjima lokalnih medija, nekoliko sati nakon tog sastanka, Barzani je na skupu održanom u znak podrške referendumu u Zahou rekao okupljenima da će se 25. održati referendum kao što je bilo planirano.
Kako je prethodno izvestio AP, Turska je danas upozorila Kurde u autonomnoj oblasti u Iraku da „će zasigurno platiti cenu” za svoju upornost da se održi referendum o nezavisnosti krajem ovog meseca. Ministarstvo spoljnih poslova Turske izdalo je saopštenje da podržava odluku parlamenta Iraka, koji je izglasao da je referendum zakazan za 25. septembar neustavan.
„Kurdski region bi trebalo da bude svestan da će zasigurno platiti cenu na insistiranju da se održi referendum uprkos svim našim prijateljskim preporukama”, navodi se u saopštenju. Takođe se opisuje da su sve žustrije poruke kurdskog rukovodstva o nezavisnosti „alarmantne”, prenela je američka agencija. U Turskoj živi veliki broj Kurda i uprkos bliskim vezama sa autonomnim regionom u Iraku, Ankara se protivi nezavisnosti Kurdistana. (Tanjug)

Junker: EK bi poštovala odluku o nezavisnosti Katalonije
Brisel - Evropska komisija bi „poštovala” potvrdan ishod referenduma o nezavisnosti Katalonije, rekao je danas predsednik Evropske komisije Žan Klod Junker, ali Katalonija ne treba da očekuje da će postati članica EU odmah posle glasanja.
„Komisija se ne uključuje u interne, domaće debate”, kazao je on, dodajući da je diskusija o referendumu u Kataloniji hipotetička, pošto Španija ne priznaje referendum, prenosi Politiko. On je,međutim, dodao da ako bi bila izglasana nezavisnost Katalonije, onda bi EK poštovala takvo mišljenje.
Junker je naveo da i kada bi se to dogodilo, Katalonija ne bi postala član EU dan posle glasanja već bi morala da sledi iste procedure pristupanja Uniji kao i one članice koje su primljene 2004.
On je dodao da bi se isti principi primenjivali i u slučaju nezavisnosti Škotske. Zvaničnici Katalonije su obećali da će održati referendum 1. oktobra dok je premijer Marijano Rahoj rekao da će to zaustaviti po svaku cenu. (Tanjug)

SAD uz Veliku Britaniju tokom Bregzita
London - Američki državni sekretar Reks Tilerson izjavio je nakon sastanka sa britanskim ministrom spoljnih poslova Borisom Džonsonom u Londonu da će SAD ostati uz Veliku Britaniju dok ona bude napuštala Evropsku uniju, prenosi Rojters.
„Iako Bregzit zaista predstavlja jedinstveni izazov britanskom narodu, molim vas da znate da imate čvrstog saveznika u SAD. Mi ćemo biti iz našeg saveznika sada kada Bregzit nastavlja da se uobličuje. radujemo se nastavku našeg dugog odnosa”, poručio je Tilerson na konferenciji za medije. (Tanjug)

Nove pretnje Pjongjanga: Japan potopiti, Ameriku pretvoriti u pepeo
TOKIO – Severna Koreja zapretila je da će nuklearnom bombom potopiti Japan, a SAD pretvoriti u „pepeo i tamu” zbog usvajanja novih sankcija UN ove sedmice.
„Nema više potrebe da Japan postoji blizu nas”, navodi se u saopštenju Korejskog komiteta za azijsko-pacifički mir, koje je prenela Korejska centralna novinska agencija (KCNA).
U saopštenju se dodaje da „četiri ostrva (japanskog) arhipelaga treba da budu potopljena nuklearnom bombom Džučea”, što je zvanična državna ideologija Severne Koreje, prenosi „Gardijan”.
Komitet, zadužen za odnose Pjongjanga sa spoljnim svetom, pozvao je na raspuštanje Saveta bezbednosti UN, nazivajući ga „oružjem zla” u rukama Vašingtona.
Savet bezbednosti je u ponedeljak jednoglasno usvojio nove sankcije Severnoj Koreji posle njene šeste nuklearne probe izvedene 3. septembra.
Komitet je naveo i da SAD treba pretvoriti u „pepeo i tamu” i „prebiti na smrt kao pobesnelog psa” zbog „grozne rezolucije o sankcijama”.
„Pokažimo svoj inat mobilizacijom svih sredstava za osvetu koja smo do sada pripremili”, navodi se u saopštenju.
Portparol japanske vlade Jošihide Suga rekao je da su nove pretnje Pjongjanga „nečuvene i ekstremno provokativne”, prenosi AP.
Saopštenje severnokorejskog komiteta „znatno povećava tenzije u regionu”, rekao je Suga. (Beta)

Komesar EU za migracije predlaže ukidanje graničnih kontrola u Šengen zoni
BRISEL – Komesar Evropske unije za migracije Dimitris Avramopulos izjavio je danas da ne treba produžiti vanredne kontrole na granicama unutar šengenske zone, jer izbeglička kriza prolazi.
EU je ranije dozvolila članicama Šengena Austriji, Danskoj, Nemačkoj i Švedskoj, kao i Norveškoj koja nije u EU, da uvedu provere na svojim granicama iz bezbednosnih razloga.
Avramopulos je rekao da su provere bile opravdane, ali da razlozi zbog kojih su uvedene više ne postoje.
„Verujem da je vreme da se vratimo na normalno funkcionisanje Šengena”, rekao je evropski komesar novinarima.
Avramopulos je ocenio da sporazum EU i Turske o smanjenju broja ilegalnih migranata dobro funkcioniše i da je prošlog meseca iz Turske u Grčku došlo 81 odsto manje migranata u odnosu na avgust 2016.
„Tokom protekle dve godine radili smo u kriznom režimu, sada je trenutak da izađemo iz krize”, rekao je Avramopulos.
Sistematske provere su zabranjene unutar zone Šengena, u kojoj se primenjuje bezvizni režim putovanja. Vanredne kontrole su, međutim, uvedene u maju 2016, godinu dana pošto je u Evropu došlo oko milion migranata, i od tada su dva puta produžavane.
To pitanje je postalo jedna od glavnih tema izborne kampanje u Nemačkoj, a kancelarka Angela Merkel se snažno zalaže za produženje kontrola i posle 11. novembra, kada ističe važenje tih mera. (Beta)

Tramp blokira kinesku kupovinu proizvođača poluprovodnika
VAŠINGTON - Američki predsednik Donald Tramp je iz razloga nacionalne bezbednosti blokirao kinesko preuzimanje kompanije „Letis Semikondaktor” iz Oregona, koja se bavi proizvodnjom poluprovodnika, javlja američka agencija AP.
Federalno telo koje razmatra strane investicije u Sjedinjenim Državama sa aspekta mogućih bezbednosnih pretnji izjasnilo se protiv predložene akvizicije kompanije „Letis Semikondaktor” za 1,3 milijarde dolara prošle sedmice.
„Taj sporazum je bio predmet ispitivanja nakon što je postalo jasno da kupca, firmu Kenion Bridž Kepital Partners, finansira kineska vlada”, navodi AP.
„Verodostojni dokazi me navode da verujem da bi kupci” Letisa „mogli da imaju aktivnost koja ugrožava nacionalnu bezbednost Sjedinjenih Država”, naveo je Tramp u svojoj jučerašnjoj naredbi.
U saopštenju Sekrtetarijata za štampu Bele kuće navodi se značaj „integriteta lanca dobavljača poluprovodnika” za bezbednost SAD-a, uloga kineske vlade u smislu finansijske podrške toj transakciji i potencijalni transfer intelektualne svojine na stranog kupca.
Nakon Trumpove odluke, „Letis” je saopštio da otkazuje predloženu prodaju. (Tanjug)

Kongres traži od Trampa da se izjasni protiv rasizma
VAŠINGTON  - Američki Kongres usvojio je zajedničku rezoluciju kojom se od predsednika Donalda Trampa traži da se izjasni protiv grupa koje šire mržnju i podržavaju rasizam, ekstremizam, anti-semitizam i zalaganje za superiornost belaca.
Predstavnički dom usvojio je rezoluciju u sredu, dan posle Senata. Mera će biti prosleđena Trampu, koji je bio kritikovan zbog reakcije na nasilje u Šarlotsvilu, u Virdžiniji.
Portparolka Bele kuće saopštila je da će Tramp „apsolutno” potpisati rezoluciju koju je podneo demokratski senator Mark Vorner sa kolegama iz obe stranke - demokratama Timom Kejnom i Ričardom Blumentalom, te republikancima Korijem Gardnerom, Džonijem Ajsaksonom i Lizom Murkovski, prenosi Glas Amerike.
U tekstu rezolucije pominje se skup „stotina belačkih nacionalista, zagovornika superiornosti belaca, pripadnika Kju kluks klana i neonacista” u Šarlotsvilu 11. avgusta, koji su uzvikivali rasističke i anti-semitske parole i „nasilno se sukobili sa kontrademonstrantima”.
Navodni neonacista je narednog dana automobilom uleteo među ucesnike kontrademonstracija, usmrtio Heder Hejer i povredio 19 osoba. Poginula si i dva policajca, kada se srušio helikopter u kojem su nadzirali proteste.
Kongres je ubistvo Heder Hejer osudio „kao domaći teroristički napad”. U rezoluciji se navodi da Kongres odbacuje „belački nacionalizam, zagovaranje superiornosti belaca i neonacizam kao izraze mržnje i netolerancije koji su u suprotnosti sa americkim principima”.
Trampova administracija se poziva da upotrebi sva raspoloživa sredstva u rešavanju problema porasta broja tih grupa u zemlji, da istraži sva dela zastrašivanja i domaćeg terorizma za koje su odgovorne i da spreči dalje nasilje.
Tramp je prvobitno za nasilje u Šarlotsvilu okrivio „mnoge strane”, da bi nekoliko dana kasnije osudio neonaciste, zagovornike superiornosti belaca i pripadnike „Kju kluks klana”. Posle toga je ponovo okrivio „obe strane”. (Tanjug)

Najmanje 24 osobe stradale u požaru u Maleziji
KUALA LUMPUR - Najmanje 24 osobe, među kojima najviše učenika, izgubile su život u požaru u islamskoj školi u prestonici Malezije Kuala Lumpuru.
Vatrogascima je bilo potrebno više od sat vremena da ugase požar, a 22 žrtve su mladići starosti od 13 do 17 godina.
Spaseno je 14 učenika i četiri profesora, dok se šest osoba nalazi u kritičnom stanju.
Veruje se da su se žrtve ugušile od dima, a da je uzrok požara kratak spoj, navodi AP prenosi Tanjug.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.


  </body>
 </text>
</TEI>