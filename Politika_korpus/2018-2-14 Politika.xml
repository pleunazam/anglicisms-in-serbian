<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>No source: this is an original work.</p>
   </sourceDesc>
  </fileDesc>
 </teiHeader>
 <text>
  <body>
Kako starim, sve više radim
Za se­be ka­že da je „sta­ra, ali mla­da Lji­lja”. Sta­ra, jer se već 43 go­di­ne ne­pre­sta­no igra, bi­lo u po­zo­ri­štu, bi­lo na fil­mu, bi­lo u se­ri­ja­ma. Mla­da – jer i po­sle se­dam go­di­na ko­li­ko je u pen­zi­ji ima ela­na da i da­lje ule­će u no­ve pred­sta­ve, pre­u­zi­ma no­ve ro­le u se­ri­ja­ma. 
Pro­šle go­di­ne je čak za­i­gra­la i jed­nu mu­šku ulo­gu u Po­zo­ri­štu na Te­ra­zi­ja­ma či­ji je sti­pen­di­sta po­sta­la još 1975. Glu­mi­ca Lji­lja­na Stje­pa­no­vić pri­zna­je da joj se u ži­vo­tu ot­ka­ko se pen­zi­o­ni­sa­la ni­šta ni­je pro­me­ni­lo.
Sa­mo je, ka­ko ka­že, na­sta­vi­la da ži­vi i ra­di istim tem­pom, čak i vi­še ne­go ra­ni­je.

Srčani bolesnici na uput nose aparat za pritisak 24 sata
Od ove go­di­ne, sr­ča­ni bo­le­sni­ci mo­ći će uz uput le­ka­ra u In­sti­tu­tu za re­ha­bi­li­ta­ci­ju u Be­o­gra­du da do­bi­ju na ko­ri­šće­nje apa­rat za pri­ti­sak ko­ji se no­si 24 sa­ta. Slič­no po­put sto­nih ure­đa­ja, ovaj apa­rat sa­dr­ži man­žet­nu ko­ja se sta­vi na nad­lak­ti­cu, a ko­ja je po­ve­za­na sa ma­lim apa­ra­tom ko­ji je sta­vljen u tor­bi­cu pri­čvr­šće­nu oko stru­ka. U to­ku da­na i no­ći, man­žet­na se na­du­va­va i me­ri se pri­ti­sak oso­be, ko­ja tre­ba se ba­vi uobi­ča­je­nim ak­tiv­no­sti­ma i da vo­di dnev­nik o to­me šta je ra­di­la u kom tre­nut­ku, od­no­sno da li je spa­va­la, tr­ča­la, ima­la stres…
Po­sle jed­nog da­na, ure­đaj se ski­da i oči­ta­va­ju se re­zul­ta­ti pa le­ka­ri tač­no ima­ju uvid u to ka­kav krv­ni pri­ti­sak pa­ci­jent ima, na osno­vu če­ga mo­že da mu se od­re­di te­ra­pi­ja.
Uz uput će bo­le­sni­ci u ovoj usta­no­vi mo­ći da do­bi­ju i pre­gled ul­tra­zvu­ka sr­ca.

Crkva „Odžaklije” jedinstvena u Srbiji
Crkva Svete Bogorodice, poznata u Leskovcu pod imenom „Odžaklija”, jedinstvena je u Srbiji. Naziv je dobila po odžaku koji se nalazi u ovoj svetinji. Naime, kad su Leskovčani započeli gradnju crkve, na pitanje turskih vlasti zašta će ta prostrana građevina da služi, odgovorili su da zidaju kuću za sveštenika, a kao dokaz im je poslužilo ognjište i ozidani odžak, koji se inače ne zidaju u bogomoljama.
Posle Drugog svetskog rata, odlukom Zavoda za zaštitu i naučno proučavanje spomenika kulture NR Srbije, crkva je stavljena pod zaštitu države zajedno s neposrednom okolinom (1. marta 1948). Narodni muzej u Leskovcu je 1960. godine izradio elaborat za opravku krova, ali zbog nedostatka finansijskih sredstava to nije urađeno i krov crkve, pod pritiskom snega, srušio se u zimu 1963. godine, i od tada su u crkvu ulazile skitnice. Stvarna obnova „Odžaklije” otpočela je 1970. godine i 1974. stavljena je pod krov i zaštićena od daljeg propadanja. Crkva je potpuno obnovljena i 22. septembra 1992. godine osveštao ju je tadašnji episkop niški Irinej, sadašnji patrijarh.
Danilo Kocić
novinar i publicista, Leskovac

Neumorni kralj horora
Malo je koji pisac toliko hvaljen i osporavan kao Stiven King. Pomalo omalovažavajući, nazivan je „kraljem knjiga u mekom povezu” (što u slengu označava literaturu na jeftinom papiru i u mekom povezu koja se čita u prevozu i lako stane u džep – za razliku od monumentalnih dela sa kvalitetnim koricama koja ukrašavaju dnevne sobe i biblioteke). Ovaj sedamdesetogodišnjak objavio je 54 knjige koje su prodate u više od 350 miliona primeraka i preko 200 kratkih priča. I ne čini se da namerava da se zaustavi.
Iako svestrani King – scenarista, muzičar, kolumnista, glumac, filmski producent i režiser – sigurno ne dostiže literarne visine Stendala, Ibzena ili nobelovca Kazua Išigurija, ne može mu se osporiti da je kreirao svoj svet, mračan, vrlo često devijantan, predstavljajući likove i situacije koji deluju veoma uznemirujuće.
Sam King često kaže o tome kako mu neko, na književnim večerima koje drži, neizostavno postavi pitanje: „Zašto ste izabrali da pišete o tako gnusnim temama”? A on im obično odgovara kontrapitanjem: „Zašto mislite da sam uopšte imao imao izbora?” Uostalom, ko zna šta šta je sve u detinjstvu čuo i zamišljao budući da je njegova majka bila negovateljica u bolnici za mentalno obolele. Verovatno je da su se na obično pitanje „kako je bilo na poslu” njeni odgovori razlikovali od onih koji su davale majke njegovih vršnjaka.
Iako proglašen za jednog od najboljih pisaca horora, njegova knjige su mnogo više od krvlju isprskanih i čudovištima naseljenih stranica. Sreća (ili nesreća) leži u tome da je njegov prvi roman bio – „Keri”. Nakon što je postigao zavidan uspeh sa prvencem, nastavio je sa „Isijavanjem”, „Salemovom”, „Uporištem”, „Kudžom”, „Grobljem kućnih ljubimaca” i napisao prvi iz svog osmotomnog dela „Mračna kula”. Zanimljivo je da King uspeva da izbegne kliše klasičnog horora u svakoj od njih: „Isijavanje” je čist psihološki triler, sa elementima mračnih sila i opsednutosti, ali se bazira na umu jednog čoveka; „Groblje kućnih ljubimaca” je, na neki bolesni način, priča o tome šta su sve ljudi spremni da urade za svoje voljene: pa čak i da ih sahrane na ukleto indijansko groblje, znajući da će im se vratiti iskvareni i neprirodni, ali će se vratiti; „Mračna kula” je Stivenova verzija „Gospodara prstenova” u kojoj dečak uz pomoć poslednjeg „revolveraša” pokušava da spase ovaj svet od mračnog gospodara koji želi da ga uništi...
Upravo ta tanka linija između straha, koji King postepeno   pokušava da usadi u mozak i srce čitalaca, čini njegove romane tako teškim za ekranizaciju.
U njegovim knjigama ništa nije „direktno”, on prepušta jezu vašoj mašti, znajući da je to mesto gde se čudovišta najradije igraju.
Iako je bezbroj njegovih dela adaptirano za film i televiziju, zanimljivo je da sam King većinom njih nije zadovoljan. Tako je, na primer, jedan od najpoznatijih filmova snimljenih po knjizi „Isijavanje” istovremeno i Kingov naomrznutiji: na snimanju se katastrofalno loše slagao sa Stenlijem Kjubrikom jer su imali potpuno različite vizije, a lik koji je maestralno dočarao Džek Nikolson zapravo nimalo ne odgovara onome kako ga je pisac zamislio.

 Stiven King - filmovi (Foto Promo)

– Džek je odličan, ali je lud od početka. U mojoj knjizi glavni lik je brižni otac i muž koga paranormalne pojave u hotelu teraju u strah, odatle u paranoju koja mu potpuno iskrivljuje um. U knjizi nije on negativac, već hotel u koji se uselio sa porodicom i koji je žedan žrtava i krvi – objasnio je Stiven King svoje nezadovoljstvo.
O tome da za dobru ekranizaciju nije potrebno mnogo strana teksta, najbolje govori to što je film „Bekstvo iz Šošenka” (koji već godinama drži prvo mesto na IMDB listi) baziran na Kingovoj kratkoj priči: „Rita Hejvort i iskupljenje iz Šošenka”, u kojoj nema ni trunke horora, paranormalnog, vampira, čudovišta... Maestralna gluma Tima Robinsa i Morgana Frimena donela je samo pozitivne kritike (mada, zanimljivo ne i novac sa bioskopskih blagajni), a imao je tu nesreću da je, iako je zaradio sedam nominacija za Oskara, izašao u istoj godini kada i „Petparačke priče” i „Forest Gamp”.
Drugi blistavo odrađen film je „Zelena milja”, ponovo „zatvorske tematike”, ali sa duboko potresnom pričom, koju su ovog puta dočarali odlični Tom Henks i, možda pre svega, Majkl Klark Dankan. Ovaj film je „razbio” na blagajnama i zaradio četiri nominacije za Oskara.
Ne treba zaboraviti ni možda jedan od najuspešnijih filmova po Kingovim knjigama, „It” („To”). U bioskopima je nedavno izašao rimejk, koji je uspeo ono što malo kom rimejku polazi za rukom – da bude bolji od originala iz devedesetih i da verno predstavi knjigu: muke odrastanja klinaca iz provincijskog grada koji moraju da se bore ne samo sa lokalnim nasilnicima već i sa ultimativnim zlom koje želi da uništi svet onakav kakvim ga znamo...
Pored odlične ekipe mladih glumaca, u filmu je briljirao i Bili Skarsgard, koji je uspeo da stvori sopstvenu verziju klovna-ubice i uspeo da izbegne poređenje sa verzijom u kojoj njegovu ulogu tumači Tim Kari.
Na talasu popularnosti ovog filma (koji su producenti mudro podelili na dva dela – nastavak se očekuje u 2019. godini) trenutno se snimaju ili su u postprodukciji brojne TV serije zasnovane na Kingovim knjigama ili kratkim pričama.
Najiščekivanija je sigurno „Kastl rok”, ekranizacija jedne od najpoznatijih Kingovih priča, u kojoj će, između ostalog, igrati i mladi glumac Skarsgard i iskusna Sisi Spejsek, između ostalih. Snima i se i „Doktor Slip”, nastavak „Isijavanja”, a za scenario je zadužen Akiva Goldsman koji je radio filmove poput „Betmena i Robina”, ali i „Blistavi um”. Najneobičnija odluka je da se ekranizuje jedan od najneobičnijih romana, „Lisina priča”, o natprirodnoj ljubavi i tome kako je žena spremna da ode doslovno na tamnu stranu da bi spasla i vratila svog supruga.
Za scenario i režiju je zadužen Džoš Bun, koji je radio film „The Fault in Our Stars”.
Kingov odgovor na pitanje ima li nešto čega se on plaši glasi: zmija, pauka i tašte! Iako se očigledno našalio, u odgovoru verovatno ima i malo istine.

Drugačija Keri Bredšo
Pedesetdvogodišnja američka glumica Sara Džesika Parker mesecima je na ekranima kablovskih kanala u Srbiji. Serija koja ju je proslavila – „Seks i grad” (Foks lajf) reprizira se po ko zna koji put, dok se druga sezona „Razvoda” odnedavno emituje na HBO.
Keri Bredšo, koju je glumila u nagrađivanoj TV sagi od 1998. do 2004, i Frensis, koju glumi u priči o razvodu supružnika koji su zakoračili u pedesetu godinu života – potpuno se razlikuju. Dok je prva simbol večite mladosti, neodoljivi sanjar o pravoj ljubavi, Frensis je narcisoidni manipulator, sklona prevarama i    nezadovoljna svojim brakom. Kerina sušta suprotnost bila je    privlačna za Parkerovu koja je oberučke prihvatila ovu ulogu i   uplovila u novu saradnju sa HBO. Priželjkivala je ulogu u priči o razvodu ljudi srednjih godina, i o ženi koja u pedesetim želi da promeni život otvaranjem novog poglavlja. Posebno joj je drago što je, pored glumačkog angažmana, i producent serije, što joj je omogućilo da se dublje pozabavi likom Frensis. Ona je još uvek enigma mnogim gledaocima, pa i Parkerovoj, koja u svakoj epizodi saznaje neku njenu novu stranu.



Sve više jakih ženskih likova u serijama

U vreme kada je nastao „Seks i grad”, biloo je malo serija koje su u fokusu imale ženske likove koji su postali kultni. Parkerova smatra da je novo vreme u produciranju TV sadržaja donelo spektar mogućnosti za žene da slobodno ispričaju svoju priču iz ugla koji im najviše odgovara – producentskog, scenarijskog ili glumačkog. Zato danas ima mnogo upečatljivih ženskih likova, punih samopouzdanja, koje ne trpe nasilje i šarmiraju gledaoce energijom koju nose u sebi.

Za razliku od uloga koje glumi u ovim serijama, u životu van kamera ona je srećna supruga i majka. Uživa u vremenu provedenom sa glumcem Metjuom Broderikom, za kog se udala pre dvadeset godina, bliznakinjama Marion Loreto Elvel i Tabitom Hodž, koje će uskoro napuniti devet godina, i petnaestogodišnjim sinom Džejmsom. Čak je i sa poslom utihnula, jer želi potpuno da im se posveti. Izuzetak je napravila zbog serije „Razvod”.
Ipak, koliko god se trudila da ne bude u centru pažnje javnosti, to joj ne polazi za rukom. Čest je gost u najgledanijim emisijama, na svečanim dodelama nagrada, a novinske stupce punile su priče o   novom filmu „Seks i grad”. Pošto je glumica Kim Katral, koja je glumila Samantu, jasno rekla „ne” ovom projektu, nastavak priče o prijateljstvu i ljubavnim jadima četiri Njujorčanke, je neizvestan Parkerova je ljuta što je Kim odbila da se pojavi u filmu, jer je ona žarko želela da ponovo uskoči u cipele Keri Bredšo i sa osmehom prošeta Menhetnom.Ali je predložila da tu ulogu dobijue Šeron Stoun!
Pošto živi u digitalnoj eri u kojoj vladaju društvene mreže, otvorila je naloge na kojima je prate milioni obožavalaca. Nema isprogramirane i dobro pripremljene objave kao brojne kolege koje i od toga zarađuju milione, već sa pratiocima deli zanimljive trenutke – od dečjih rođendana do igrarija njenog ljubimca, mačke Džemi.

Strategija i Srbija
Diplomata u penziji
TEKST SAMO U ŠTAMPANOM I DIGITALNOM IZDANjU

Prvi put s Frojdom na izbore
Pisac i novinar
TEKST SAMO U ŠTAMPANOM I DIGITALNOM IZDANjU

Ivan poklanja portret Putinu
Rusija kao inspiracija i njeni ljudi sa velikim imenom i prezimenom dobili su svoje portrete u hiperrealizmu u kojem slika Ivan Karanfilovski, umetnik iz Crepaje. Prvi na spisku je Vladimir Vladimirovič Putin, prvi čovek najveće zemlje sveta. Slika je gotova. Na platnu je uhvaćen poznati, odlučni pogled i poza državnika i već neko vreme slika je spremna za put. Ivanovo platno bi moglo da ukrasi neku od rezidencija predsednika Ruske Federacije.
Ivana je prošle godine prvi put posetio Rusiju. Tada je postao i član profesionalnog udruženja umetnika Rusije, odakle mu je ubrzo stigao poziv da učestvuje na manifestaciji „Art Balkan 2017”. Otišao je u Moskvu i u okviru festivala upoznao i razmenio iskustva sa velikim brojem svojih kolega, slikara, modnih kreatora, operskih pevača, ali je stigao i da obiđe najznačajnije ustanove kulture. Bila je to, kako nam priča, ljubav na prvi pogled između – njega i Rusije. U njemu se pobudila želja da je još bolje upozna kao nešto što mu prirodno pripada, pa se već posle nekoliko meseci opet vratio u Rusiju i radio u okviru dve likovne kolonije u gradu Kolomni.
„Zašto baš Putin – često me pitaju, a ja mislim da je to očigledno. Fascinantni su njegova odlučnost i snaga, ali ja vidim i prefinjenost. Radio sam ga nešto duže, proučavao i istraživao njegovu biografiju i čini mi se kao da ga lično poznajem. Mislim da sam uspeo da „uhvatim” karakter, a to je izuzetno teško kad ne mogu model da posmatram i slikam. Određene detalje morao sam da radim i uz pomoć lupe, kako bih postigao i one najfinije detalje, a ulje dozvoljava dobru manipulaciju, pa je valjda zato i portret više nego uspeo i izaziva veliku pažnju, kako ljudi koje poznajem tako i onih koji su sliku videli na mojim izložbama i na društvenim mrežama. Još je u mom ateljeu, ali se nadam da će se uskoro naći na putu za Moskvu i biti uručena predsedniku Rusije”, priča nam Karafilovski.
Slikar iz malene Crepaje je samouk, ali poslu pristupa kao profesionalac i studiozno. Ponekad radi i po deset sati dnevno. Prvi model, pre više od dve decenije, bila je princeza Dajana, slikana sa naslovne strane jednog časopisa. Tada mu je trebalo nekoliko meseci da sliku završi, a danas kaže najviše dve nedelje. Pre tri godine poklonio je zadužbini i rodnom Idvoru Mihajla Pupina, portret rađen u prirodnoj veličini, povodom obeležavanja 160 godina od rođenja velikog naučnika. Usledio je i portret Nikole Tesle, a onda u Ivanovom radu nastupa „ruska faza”.
Jedno platno pripada i Valentini Terješkovoj, koja je pre 55 godina, tačnije 16. juna 1963. poletela brodom „Vostok – 6” put kosmosa. Trenutno, se nalazi u prvoj Ruskoj internacionalnoj školi u Beogradu, koja i nosi ime prve žene kosmonauta i biće joj uručeno prilikom njene posete srpskoj prestonici, koja se uskoro očekuje.
Predsednika Ruske Federacije počeo je da slika nakon njegove posete Srbiji. Od 2014. godine na sve načine nastojao je da portret stigne na pravu adresu, u daleku Rusiju. Pokušali su da pomognu i neka poznata imena iz sveta umetnosti, politike, pa i diplomatije… Pomišljao je i da poklon pošalje poštom, ali nije siguran da bi stigao na odredište, a sanja da mu ga lično uruči.
Portret Vladimira Putina izazvao je i posebnu pažnju svih koji su sliku videli na više Ivanovih samostalnih izložbi, a kruži i internetom i društvenim mrežama. Još je u crepajačkom ateljeu, ali se mladi umetnik – rusofil nada da će se uskoro naći na putu za Moskvu, a izgledna prilika bi mogla biti dodaje naš domaćin, već ovog meseca, kada 21. i 22. u Srbiju dolazi ministar inostranih poslova Ruske Federacije Sergej Lavrov. Tada se obeležava 180 godina od uspostavljanja diplomatskih odnosa Srbije i Rusije, pa će poslednja je informacija, uvek rado viđeni gost Srbije, poneti poklon predsedniku Putinu, ali i platno sa svojim likom, koje Ivan Karanfilovski upravo završava.
Šta su sve poklanjali Putinu
Među poklonima koje je predsednik Ruske Federacije dobijao od šefova država sveta su retka književna izdanja, predmeti filigranske obrade optočeni poludragim kamenjem i draguljima velike vrednosti, a neretko oružje, mačevi i sablje ručne izrade. Na spisku darova našlo se jedno mladunče tigra, pa čak i krokodil sa posvetom. Svetski državnici su mu poklanjali svoje stihove, a ništa manje originalni nisu bili „jestivi” pokloni i nacionalna pića. U kolekciji ponuda, interesantna je pozlaćena fudbalska lopta, koju su predsedniku darovali fudbaleri CSKA u čast osvajanja Kupa Uefa u sezoni 2004/2005… Najveći deo poklona tradicionalno se čuva u Predsedničkoj biblioteci u Moskvi, dok Putin samo neke, dobijene od ličnih prijatelja, zadržava za sebe.

Za bogate igra, za uboge – nada
Ta priča je toliko neverovatna, da bi mogla biti i istinita. Po njoj, u nekom kazinu u nemačkom gradu Visbadenu, do 2014. godine nalazila se tabla na kojoj je pisalo: „Ovoj kockarnici F. M. Dostojevski ostao je dužan...”, sa iznosom koji je, navodno, odgovarao sumi od 240.000 evra. Tvrdnja nije bila potkrepljena priznanicom ili potpisanom menicom.
Da li je vlasnik želeo da se reklamira ugledom gostiju ili da slavnog ruskog i svetskog pisca izvrgne ruglu, ne zna se, ali tada je na teren istrčao Roman Abramovič, nekada gubernator Čukutske oblasti i jedan od prvih ruskih milijardera, vlasnik britanskog fudbalskog kluba „Čelzi” i isplatio dug Fjodora Mihajloviča do poslednjeg centa. Svoj čin je propratio rečima: „Dostojevski nikom ništa nije dužan. Naprotiv. Skinite tu sramnu tablu!”
Grad ruleta
U prilog uverenju da je ova priča istinita je i kratak roman „Kockar” napisan u Baden-Badenu, čiju je radnju slavni pisac smestio u izmaštani gradić Ruletenburg (Grad ruleta). Ali, nije svako Dostojevski, niti mu nad čašću, makar i sa zadrškom, bdije Roman Abramovič. Ne u Srbiji.



Još samo jednom

Jedan od važnih programa beogradske Specijalne bolnice za bolesti zavisnosti odnosi se na kockanje, koje je smešteno u istu ravan sa zavisnošću od droge ili alkohola. Da bi ionako neizvesno lečenje bilo koliko-toliko uspešno, neophodno je da pacijent zna da je reč o bolesti, da bude svestan da je bolestan i da izražava iskrenu želju da se leči.
Međutim, dok narkomani i alkoholičari znaju da njihova zavisnost vodi u ništavilo, kockar na kraju puta vidi nadu. Najčešće nadu da će, s još jednom partijom, obrtanjem točka ruleta ili opkladom, sve vratiti u prvobitno stanje. I zbog toga su kockari najteži pacijenti, pa bi u terapiju svakako trebalo uvesti i obavezno čitanje romana „Kockar” Dostojevskog. Ne može da škodi.

Tek kada je stara beogradska kafana „Zora” u Makedonskoj ulici, posle višegodišnjeg preuređivanja, ponovo otvorila svoje dveri, ali kao kockarnica, svakom je postalo jasno da je đavo konačno došao po svoje. Zazvonio je alarm da nas upozori da će se novo doba odraziti ne samo na pojedinačne novčanike, već i na kolektivnu svest.
Jer, ono što je koliko juče bilo zabranjeno, čak i strogo kažnjivo, ako se obavlja „u vidu zanata”, ušlo je na velika vrata u našu svakodnevicu. Tačno je da je led probijen mnogo pre toga s kazinima otvorenim u hotelima „Metropol”, „Mažestik” i „Slavija”, ali se u njih, bar zvanično, moglo ući samo sa stranim pasošem.
Trebalo je da prođe nekoliko godina da se u taj unosan posao uključe i domaći „dobročinitelji”, oni koji su vrlo dobro znali da je kocka bogatima samo igra, dok je za uboge najčešće jedina nada. A poslovni duh je nalagao da se okrenu ovim drugim, jer bilo ih je više.
Počelo je skromno, s nimalo bezazlenim „zlot mašinama” i aparatima za videopoker koji su osvitali u kafićima. Kafedžije su ih lakomo primale „pod kiriju”, a najčešće za mizernu nadoknadu, računajući da će tom „novom ponudom” povećati promet radnje. Ali, otkrili su da klijenti više novca ostavljaju aparatu za kocku nego šanku, pa je i ortakluk „pukao”. Ili je neko od njih dočuo da se ti aparati unapred programiraju koliki će deo uloženog novca vratiti zajapurenim igračima, a koliko će progutati i sačuvati za gazdu. Džentlmenski sporazum je nalagao je da to bude u odnosu 60 prema 40 odsto u korist igrača, ali nedostatak kontrole doveo je do toga da su igrači mogli računati na pet do deset odsto „povraćaja”... i jedino ako ih potera luda sreća.



Pošten karte ne igra

Poznati beogradski kockar je svojevremeno, kada je to bilo u modi, skicirao svoj budući porodični grb. Zamislio ga je kao krst na zaobljenom štitu, ali umesto ocila, u praznim poljima bile bi nanizane oznake za boje igraćih karata: herc, tref, pik i karo. Ispod, na izuvijanoj traci na kojoj se obično nađe porodični ili moto viteškog reda, pisalo bi:  „Pošten karte ne igra”.

Aparati za kocku skrasili su se potom u specijalizovanim klubovima čednog naziva „igraonice”. I ta mimikrija je bila kratkog daha, jer su na scenu stupile – sportske kladionice.
Tek tada je nastala pomama, a zbog poznate činjenice da kod nas svaki drugi muškarac veruje da može da bude selektor fudbalske reprezentacije. Uz to, klađenje se ovde nikad nije doživljavalo kao kocka, tim pre što je opklada na sportske rezultate od učesnika zahtevala bar solidno poznavanje problematike. Ta iluzija još traje, pa kladionice niču kao kukurek posle kiše. Istina je da se određivanjem kvota (koeficijenata dobitka ako se pogode rezultati) čak i za najbezazlenije utakmice, ili za takozvane „ziherice”, bave neki od najvećih i basnoslovno plaćenih matematičara i programera. I ne u Srbiji, već na skrivenim lokacijama u inostranstvu. Zato će mnogi spasti na prosjački štap, i upropastiti ne samo sopstveni, nego i živote svojih potomaka.
Zbog ajnca u logor na Banjicu
Deda potpisnika ovih redova zaglavio je krajem 1942. godine u logoru na Banjici, a zamalo i pred streljačkim strojem, jer je usred hotela „Kasina” isprebijao dvojicu bugarskih podoficira uhvativši ih da kradu na ajncu. Spasilo ga je znanje nemačkog jezika, i poznanstvo sa izvesnim nemačkim oficirom koji je, takođe, bio stalni gost istog kockarskog kruga. Još ima živih svedoka koji mogu da potvrde da je narodna milicija nekada po kafanama hapsila i privodila bezazlene igrače preferansa ili tablaneta, čak i domina, ako bi posumnjala da se kockaju makar i u cigarete.

„Beli orlovi” nastali 14. februara 1935.
Otkad predstavljaju Srbiju naši reprezentativci su prozvani „orlovi”. Verovatno i da bi bila uspostavljena kopča s predratnim, jer su oni bili „beli orlovi”.
A taj nadimak im je dodeljen 14. februara 1935! Tog dana ga je u beogradskom listu „Vreme” proglasio Dušan Petković Senegalac, nekadašnji reprezentativac i prvotimac šampionskog tima beogradske Jugoslavije (1924. i 1925), koji je novinarski zanat pekao odmenjujući u „Politici” Borivoja Jovanovića, izveštača sa Svetskog prvenstva u Montevideu 1930.
„Vreme” je 29. januara 1935, bez posebnog povoda, objavilo tekst pod naslovom „Kako bi trebalo krstiti naš nacionalni tim”:

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.

Ronaldo doneo pobedu Realu nad PSŽ-om
Fudbaleri Real Madrida pobedili su na svom stadionu Pari Sen Žermen posle preokreta sa 3:1 u prvoj utakmici osmine finala Lige šampiona.
Utakmica na stadionu Santjago Bernabeu donela je mnogo uzbuđena i dosta velikih šansi na obe strane.
Real je prvi imao dobru priliku da dođe do prednosti nakon što je Kristijano Ronaldo izašao sam ispred Alfonsa Areole, ali je snažnim udarcem samo pogodio golmana PSŽ-a u glavu.
Samo nekoliko minuta kasnije, odnosno u 33. minutu PSŽ je stigao do prednosti. Posle odlične akcije po desnoj strani i odigravanja Nejmara petom do lopte je stigao Adrijen Rabio koji je imao lak zadatak da savlada Kejlora Navasa.
Real je posle primljenog gola pritisao rivala, a do izjednačenja je došao u sudijskoj nadoknadi vremena i to iz jedanaesterca. Ronaldo je bio siguran izvođač penala za 1:1.
U drugom delu igralo se otvoreno, a Real je prvo u 83. minutu stigao do vođstva novim golom Ronalda koji je uz dosta sreće savladao Areolu, da bi samo tri minuta kasnije pobedu overio Marselo na asistenciju Marka Asensia.
Revanš utakmica osmine finala između PSŽ-a i Real Madrida igraće se 6. marta u Parizu. (Beta)

Plenković: Hrvatska vlada nema nameru da popušta Srbiji
BRISEL - Hrvatski premijer Andrej Plenković, koji je učestvovao na radnom ručku kolegijuma u Evropskoj komisiji, izjavio je, prema hrvatskom „Večernjem listu”, da njegova Vlada, iako snažno proevropska, „nema nameru da popušta Srbiji” samo zato što nešto lepo piše u strategiji EU za zapadni Balkan.
Kako navodi list, Plenković je rekao da hrvatska Vlada želi da gaji dobrosusedske odnose i pomogne svim susedima na putu reformi i putu prema EU, ali je takođe dodao da sa Srbijom ima dva nivoa odnosa.
„Sa Srbijom imamo dva nivoa odnosa. Jedni su aktuelni i budući, a drugi su vezani za prošlost. Sve teme stavili smo na sto, našli metodologiju kako da o njima razgovaramo, uključujući i pitanja procesuiranja ratnih zločina, i pitanja zaštite manjina, i pitanja nestalih, i pitanja granica, i pitanja ratne odštete. Jesu li to ili ne elementi strategije, to nije bitno, to je nešto što Hrvatska rešava, jer smatra da se treba rešiti”, rekao je Plenković, navodi „Večernji list”.
„Samo istinom, zaključenjem tih procesa koji su još uvek s nama jer nisu do kraja zaključeni, možemo ići i prema pomirenju i prema saradnji i prema zajedničkom suživotu u okviru EU”, rekao je Plenković odgovarajući na pitanja novinara na zajedničkoj pres konferenciji s predsednikom Evropske komisije Žan Klod Junkerom, prenosi „Večernji list”. (Tanjug)

Prvo crnogorski, pa služba u hramovima
Od na­šeg stal­nog do­pi­sni­ka
Pod­go­ri­ca – Sve­šte­ni­ci Mi­tro­po­li­je cr­no­gor­sko-pri­mor­ske ko­ji do­la­ze iz Sr­bi­je i Bo­sne i Her­ce­go­vi­ne mo­ra­će da po­la­žu cr­no­gor­ski je­zik i da pri­lo­že po­tvr­du da je re­gi­stro­va­na ver­ska or­ga­ni­za­ci­ja za ko­ju ra­de da bi do­bi­li do­zvo­lu za pri­vre­me­ni bo­ra­vak.
Na ovu nor­mu ne­za­be­le­že­nu u isto­ri­ji cr­no­gor­skog za­ko­no­dav­stva bi­će oba­ve­zni svi oni ko­ji u Cr­noj Go­ri ima­ju na­me­ru da bu­du na pri­vre­me­nom ra­du uko­li­ko Skup­šti­na Cr­ne Go­re usvo­ji pred­log za­ko­na o stran­ci­ma ko­ji je iz­ne­lo Mi­ni­star­stvo unu­tra­šnjih po­slo­va.
Deo opo­zi­ci­je – No­va srp­ska de­mo­kra­ti­ja, De­mo­krat­ska na­rod­na par­ti­ja, Po­kret za pro­me­ne i Uje­di­nje­na Cr­na Go­ra (UCG) – u cr­no­gor­skom par­la­men­tu bio je za­pre­pa­šćen pred­lo­že­nim re­še­nji­ma ko­ja su, ka­ko su ka­za­li „dis­kri­mi­na­tor­ski, ne­ci­vi­li­za­cij­ski, pro­tiv­u­stav­ni i na­ci­o­na­li­stič­ki”.

Makedonija voljna da imenu doda „geografsku odrednicu"
SKOPLjE - Makedonski premijer Zoran Zaev rekao je da su Skoplje i Atina postigli značajan napredak u pravcu rešavanja dugogodišnjeg spora oko imena Makedonije, istakavši da je makedonska vlada voljna da doda imenu zemlje „geografsku odrednicu”, što Grčka želi.
Zaev je, međutim, napomenuo da postoje druga otvorena pitanja, uključujući i pitanje zvaničnog makedonskog jezika, prenosi AP.
Ministri spoljnih poslova Grčke i Makedonije sastali su se ove nedelje u Beču, gde im se pridružio posrednik UN, navodi američka agencija.
Kako je ranije najavljeno, ministri spoljnih poslova dveju država, Nikola Dimitrov i Nikos Kocijas, sastaće se na ministarskom sastanku država članica EU u Sofiji, 15. i 16. februara.
Makedonski premijer Zoran Zaev najavio je ranije da će tokom februara biti održano više susreta dvojice ministara jer, kako je rekao, vremena je malo, pa su neophodne brze reakcije.
Inače, Zaev je prošle nedelje poručio da će Skoplje učiniti sve da se spor okonča.
Grčka i Makedonija su 25 godina u sporu u vezi sa imenom bivše jugoslovenske republike, a obe zemlje su odlučne da se do leta to pitanje reši.
Protiveći se imenu Republika Makedonija, Grčka je blokirala prijem Skoplja u UN i EU, uprkos pozitivnim preporukama Badinterove komisije. (Tanjug)

Kitarović: Moja savest je mirna
ZAGREB - Hrvatska predsednica Kolinda Grabar Kitarović, koja se proteklih dana našla na udaru kritika zbog poziva i posete predsednika Srbije Aleksandra Vučića, odbacila je danas, kako je rekla, zlonamerna tumačenja njene izjave o protestima povodom te posete, te poručila da je njena savest mirna.
„Želim vrlo jasno i nedvosmisleno da odbacim zlonamerna tumačenja moje izjave o protestu povodom dolaska predsednika Vučića u službenu posetu Republici Hrvatskoj. Ni na koji način nisam dovela u pitanje pravo na protest. Imam puno razumijevanje za udovice poginulih i umrlih hrvatskih branitelja te za braniteljska udruženja koji su koristili svoje demokratsko pravo i izrazili svoj stav o dolasku predsednika Vučića”, rekla je Kitarović za portal Direktno.
Objasnila je da je, kada je govorila o pojedincima s rubova političkog spektra, kojima se ne sme dopustiti da diktiraju državnu politiku, mislila na one pojedince s krajnje levice i desnice koji svojim istupima i ponašanjem čine nemerljivu štetu Republici Hrvatskoj.
„To nisu ni udovice hrvatskih branitelja ni hrvatski branitelji. Kao što sam se s predstavnicima 25 braniteljskih udruženja sastala uoči posete tako ću se s njima sastati i ovih dana kako bi ih upoznala s rezultatima razgovora, s posebnim naglaskom na otkrivanje sudbina naših nestalih branitelja i civila”, navela je Kitarović.
Kazala je i da će se rezultati posete tek videti.
„Moja savest je mirna. Sve što činim, činim u interesu hrvatskog naroda i države, a naš najveći interes je mir i stabilnost u ovom delu Evrope”, jasna je bila Kitarović, koju je, inače, predsednik Vučić pozvao u uzvratnu posetu Beogradu, što je ona prihvatila.
Hoće li predsednica Kolinda Grabar-Kitarović uistinu ostati bez podrške braniteljske populacije, osnovno je pitanje koje se postavlja nakon što je deo ratnih veterana koji su protestovali u ponedeljak protiv posete Vučića.
Prema pisanju Jutarnjeg lista Josip Đakić, HDZ-ov zastupnik i predsednik Hvidre, još je u ponedeljak naveče izjavio da će zbog te njene izjave o marginalnim grupa dobro razmisliti o daljnjoj podršci predsednici.
„ Čuo sam da je predsednica izjavila da neće dozvoliti da marginalne grupe odlučuju o ključnim državnim pitanjima. Ne znam je li mislila i na mene. To ću je lično pitati. Duboko ćemo razmisliti o daljnjoj podršci predsednici”, rekao je Đakić.
Ono što je sigurno i ovim protestom potvrđeno je da je braniteljska scena duboko podeljena jer dok Đakić preti predsednici izostavljanjem podrške, Josip Klem za Jutarnji kaže da sve probleme treba rešavati - razgovorom.
„ Podržavam svaki dijalog. Isto tako svaki građanin ima pravo na protest, no mi očekujemo od državnih čelnika da svaki problem, od govora mržnje do zveckanja oružjem, rešavaju dijalogom”, rekao je Klem.
Situaciju oko „marginalne grupe” na Markovom trgu je komentirao i Ante Deur, posebni savetnik za branitelje predsednice Kolinde Grabar-Kitarović, koji smatra da je došlo do velikog nesporazuma.
„To je jedino logično objašnjenje jer to predsednica nikad ne bi rekla za pripadnike braniteljske populacije, njihove obitelji, udovice Domovinskog rata kao i one koji još traže svoje nestale. U celom svom mandatu predsednica posebno daje pažnju porodicama nestalih, kao i svim braniteljima, tako da ovakve izjave sigurno nisu bile namenjene njima”, rekao je Deur.
Mali odaziv na protestu indikativan je i za Pavla Miljevca, predsednika Hrvatskog generalskog zbora, koji nema dilemu zbog čega se na Markovom trgu okupilo samo 300-tinjak ljudi.
Kaže da je poznato da braniteljska udruženja jednim pozivom na ulicu mogu da izvedu hiljade ljudi.
„Neki od predstavnika udruženja bili su kod predsednice i kod savetnika Deura te je očito bilo reči o tome da se ne pridruže prosvedu. Nije dobro deliti branitelje. Izjava predsednica je blago rečeno nespretna posebno ako se zna da je u predizbornoj kampanji imala veliko razumevanje za tu populaciju”, smatra Miljevac.
S druge strane za Predraga Matića, bivšeg ministra branitelja u vladi SDP, zbog kojeg su i protestovali branitelji u Savskoj 66, cela ova priča oko Vučića i protesta dobro je organizovani igrokaz po modelu „talasaj, ali nemoj previše”. (Tanjug)

Avenija Podgorica u komandi NATO-a u Monsu
U spletu saobraćajnica u krugu komande NATO-a u Monsu, u Belgiji, od utorka se nalazi i Avenija Podgorica, u čast Crne Gore, najmlađe članice ovog vojnog saveza. Tabla za nazivom avenije u Vrhovnoj komandi savezničkih snaga za Evropu (SHAPE) otkrivena je prilikom posete ministra odbrane Crne Gore Predraga Boškovića, saopšteno je iz ove komande.  
Kako je saopštilo Ministarstvo odbrane Crne Gore, general Kertis Skaparoti, vrhovni komandant savezničkih snaga u Evropi, istakao je tom prilikom značaj članstva Crne Gore u Alijansi. On je izrazio uverenje da će i ostale zemlje regiona slediti put Crne Gore i postati deo evroatlantske zajednice.

Rekvijem za Čuburu
Vest o za­tva­ra­nju i ru­še­nju „Ču­bur­ske li­pe” za­te­kla me je u Žar­ko­vu, gde već če­tvrt ve­ka sa­njam da se jed­no­ga da­na vra­tim ne­ka­da­šnjoj ras­pe­va­noj pe­ri­fe­ri­ji či­jim su se­no­vi­tim uli­či­ca­ma i ve­se­lim ka­fa­na­ma pro­mi­ca­le uspo­me­ne.
Ma­štao sam da se po­no­vo skra­sim na Ču­bu­ri mo­je mla­do­sti.
Br­ži su, ne­ću sti­ći da do­sa­njam.
Ali za­to mo­gu da im ot­pi­šem!

Položaj žene u tradicionalnom društvu
Hrpa odeće spremljene za peglanje natovarena je na pleća žene – ovo je jedna od slika kojom umetnica Jelena Marjanović ukazuje na položaj žene u tradicionalnom društvu. Postavka je priređena u Galeriji Doma omladine i nosi naziv „Roba”. Autorka svojim likovnim radom podseća i na niz drugih velikih i malih poslova, od kuvanja ručka do brisanja prašine, koje svakodnevno obavljaju majke, bake, tetke...
One su te koje uglavnom vode računa o potrebama jednog domaćinstva, obavljaju naporan posao i to se podrazumeva. Ujedno, nameću im se i razne druge uloge koje moraju da ispune ne bi li se uklopile u društvo. Neprestano im se sugeriše kako treba da izgledaju, a šoping im se nudi kao lek za smirenje. Radovi su nastali u tehnici akril i ulje na platnu.
Jelena Marjanović rođena je 1980. godine u Beogradu. Slikarstvo je diplomirala 2005. na Akademiji lepih umetnosti.

Bez odmora u prodavnicama na Dan državnosti
Za jedne odmor, za druge uobičajeni radni dan. Trgovinski lanci, gradske pijace, tržni centri i pošte sutra, na dan Sretenja, neće biti zatvoreni. Za razliku od njih, većina državnih firmi biće zakatančena. U nekim ustanovama kulture za državni praznik biće obezbeđen i besplatan ulaz.
Iz JKP „Gradske pijace” saopštavaju da će zelene pijace sutra i u petak, 15. i 16. februara, raditi uobičajeno od 6 do 19 časova, a garaža na pijaci „Zeleni venac” od 6 do 21 čas.
„Buvljak” na Novom Beogradu radiće redovno od 8 do 16 sati, a „Dušanovac” prodaja iz vozila od 22 do 6 časova. Pijaca za promet starih stvari i robe sa greškom na Miljakovcu za Dan državnosti biće otvorena od 6 do 19 sati, dok će cvetna pijaca u Krnjači raditi od 11 do 8 časova.
Svi distributivni centri kompanije „Metro keš end keri” kupcima će otvoriti vrata u uobičajeno vreme.
U toku predstojećeg praznika vrata neće zatvarati ni „Idea” i „Roda” prodavnice. Ovi trgovinski lanci omogućiće potrošačima da obave kupovinu u terminu kojem su navikli.
Povodom obeležavanja Dana državnosti, Muzej Jugoslavije biće otvoren za posetu od 10 do 18 časova, a za sve posetioce ulaz će u petak i subotu biti besplatan. Sugrađani i turisti mogu obići i postavke u „Starom muzeju” i „Kući cveća”.
Za Sretenje će pošta u Takovskoj 2 raditi neprestano. Šalteri u Savskoj, na Šumadijskom trgu, u Pilota Mihajla Petrovića i Glavnoj u Zemunu radiće od 8 do 15 časova. Poslovnice u prestoničkim tržnim centrima biće otvorene od 8 do 19 sati, dok će ispostava u „Univereksportu” u Nehruovoj 68b biti na usluzi sugrađanima od 8 do 20 časova.

Deca iz vremena četvrte industrijske revolucije
Ča­čak – Ju­rij Pa­vlo­vič Adler ve­li da u „na­šem sve­tu ne­ma ni­čeg traj­ni­jeg od pro­me­na”, opi­su­ju­ći sa­že­to ka­ko su se kroz ve­ko­ve sme­nji­va­le no­vo­sti na tr­ži­štu i oba­ve­ze me­nadž­men­ta, ru­ko­vo­di­la­ca pro­iz­vod­nje. Du­go je za po­tro­ša­ča vred­nost imao sam pro­iz­vod, da­kle ne­što ma­te­ri­jal­no. Ka­sni­je, u pr­vi plan su stigle uslu­ge, da­nas pre­o­vla­da­va „pro­iz­vod uvi­jen u uslu­gu”, a već je ja­san i sle­de­ći ko­rak – re­ša­va­nje pro­ble­ma kli­jen­ta.
– Šta po­sle to­ga? To ne znam, mo­gu sa­mo da pret­po­sta­vim da će se me­nadž­ment su­tra­šnjeg da­na mo­žda zva­ti pre­ži­vlja­va­ju­ćim. Si­gu­ran sam, na osno­vu is­tra­ži­va­nja, da će pred njim sta­ja­ti sve te­ži uslo­vi u kon­ku­rent­skoj bor­bi na tr­ži­štu i sve oštri­ji zah­te­vi po­tro­ša­ča – ka­že dr Ju­rij Pa­vlo­vič Adler (80) za „Po­li­ti­ku”.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.

Tvorac Sretenjskog ustava – od progona do zaborava
Sme­de­re­vo – Osim što je 15. fe­bru­ar Dan dr­žav­no­sti, ovo je i Dan ustav­no­sti jer je u Kra­gu­jev­cu, 1835. go­di­ne usvo­jen pr­vi naj­vi­ši prav­ni akt u isto­ri­ji Sr­bi­je – Sre­tenj­ski ustav. Nje­go­vog tvor­ca, Di­mi­tri­ja Da­vi­do­vi­ća, 183 go­di­ne na­kon što je Sr­bi­ji po­da­rio je­dan od naj­mo­der­ni­jih i naj­de­mo­krat­ski­jih usta­va to­ga do­ba, sa­mo se ret­ki se­ća­ju. Ni u ove pra­znič­ne da­ne ni­su na­ja­vlje­ne zva­nič­ne po­se­te nje­go­vom gro­bu u Sme­de­re­vu. Me­sto gde po­či­va ovaj zna­me­ni­ti Sr­bin ni­je u agen­di dr­žav­nih i lo­kal­nih zva­nič­ni­ka, iako se na pro­le­će ove go­di­ne na­vr­ša­va i 180 go­di­na od nje­go­ve smr­ti. 
Oko pu­stog gro­ba na sta­rom gro­blju u „sr­cu” Sme­de­re­va, od­zva­nja ti­ši­na. „Di­mi­tri­je Da­vi­do­vić, sav Sr­bin”, epi­taf is­pi­san sta­rom srp­skom or­to­gra­fi­jom na nad­grob­noj plo­či, a ko­ji je sam osmi­slio, ostao je da­nas kao je­di­na opo­me­na da je ovaj čo­vek za­i­sta i bio sav Sr­bin.
Te­ko­vi­ne ko­je je osta­vio u ama­net svom na­ro­du, ne­iz­bri­siv su isto­rij­ski trag.

Postajemo društvo zaborava
Na­gra­de su le­pe ka­da se če­ka­ju, ka­da si mlad, ka­da ih do­bi­ješ za ne­što što ti otva­ra vra­ta. Me­ni im­po­nu­ju jer su po­tvr­da da još uvek po­sto­jim i ra­dim. One su do­kaz da ni­sam zar­đao, ka­že za „Po­li­ti­ku glu­mac Pre­drag Ej­dus ko­ga upra­vo su­sti­žu na­gra­de za ži­vot­no de­lo. 
Ej­dus je do­bit­nik „Zlat­nog ću­ra­na” za ži­vot­no de­lo, pri­zna­nja ko­je će mu bi­ti uru­če­no na pred­sto­je­ćem 47. po re­du fe­sti­va­lu „Da­ni ko­me­di­je” u Ja­go­di­ni, ali i Ste­ri­ji­ne na­gra­de za na­ro­či­te za­slu­ge na una­pre­đe­nju po­zo­ri­šne umet­no­sti i kul­tu­re ko­ju do­de­lju­je „Ste­ri­ji­no po­zor­je” u No­vom Sa­du. 
Iza ovog glum­ca je i te ka­ko bo­ga­ta umet­nič­ka ka­ri­je­ra. Me­đu nje­go­vim an­to­lo­gij­skim ulo­ga­ma ubra­ja se tu­ma­če­nje Jo­a­ki­ma Vu­ji­ća, Fran­ca Kaf­ke, Kne­za Mi­ški­na, Na­po­le­o­na, Bo­ri­sa Go­du­no­va, Kir Ja­nje…

Nelikvidnost još velika boljka
Ako je su­di­ti po po­da­ci­ma Na­rod­ne ban­ke Sr­bi­je o blo­ki­ra­nim ra­ču­ni­ma prav­nih li­ca i pred­u­zet­ni­ka na dan 31. de­cem­bra 2017. go­di­ne, ne­li­kvid­nost je još ve­li­ka bolj­ka srp­ske pri­vre­de. Tog da­na u blo­ka­di su bi­li ra­ču­ni 36.441 pred­u­ze­ća i 16.722 pred­u­zet­ni­ka, a nji­hov uku­pan dug „te­žio” je 308,18 mi­li­jar­di di­na­ra. Blo­ki­ra­nih je oko tri hi­lja­de bi­lo vi­še ne­go istog da­na pret­hod­ne go­di­ne.
Pre­ma iz­ve­šta­ji­ma Agen­ci­je za pri­vred­ne re­gi­stre (APR) za 2015. i 2016, srp­ska pri­vre­da je po­če­la da se opo­ra­vlja. Pro­fit ostva­ren u 2016. bio je ve­ći čak 3,4 pu­ta u po­re­đe­nju s do­bit­kom is­ka­za­nim u 2015. go­di­ni, ali se li­kvid­nost pri­vre­de još ne po­pra­vlja. 
Broj du­žni­ka či­ji su ra­ču­ni blo­ki­ra­ni se ne sma­nju­je, što zna­či da je pri­vre­da još pre­za­du­že­na, a eko­no­mi­sti tvr­de da su to­me do­pri­ne­le i ban­ke vi­so­kim ka­ma­ta­ma na odo­bre­ne kre­di­te.

Američke dažbine na čelik mogle bi da izazovu trgovinski rat
BERLIN - Američke uvozne dažbine na čelik bi mogle da izazovu trgovinski rat sa vodećim trgovinskim partnerima, koji bi srezao privredni rast Nemačke za 1,0 procentni poen, upozorila je danas Savezna industrijsko-trgovinska komora Nemačke (DIHK).
Američki predsednik Donald Tramp je pre dva dana poručio da razmatra niz opcija, kao što su porez na uvoz i kvote radi rešavanje problema uvoza čelika i aluminijuma koji, kako tvrdi, šteti američkim proizvođačima, podseća Rojters.
Međutim, direktor DIHK-a Martin Vansleben smatra da bi uvođenje takvih nameta opteretilo američke potrošače jer bi došlo do poskupljenja proizvoda i izazvalo svetski trgovinski rat.
„S predlogom o uvođenju novih nameta na uvoz, američka vlada podriva pozitivne investicione podsticaje sopstvenih poreskih reformi”, izjavio je Vansleben.
Za Nemačku, SAD su najvažnija izvozna destinacija posle ostatka Evropske unije, a izvoz i dalje čini oko 40 odsto nemačkog bruto domaćeg proizvoda, navodi Rojters, a prenosi Tanjug.

NBS očekuje ubrzanje privrednog rasta
Na­rod­na ban­ka Sr­bi­je pred­vi­đa ubr­za­nje ra­sta bru­to do­ma­ćeg pro­iz­vo­da (BDP) u 2018. i 2019. go­di­ni od oko 3,5 pro­ce­na­ta, a u sred­njem ro­ku od oko če­ti­ri od­sto. Za Sr­bi­ju je po­seb­no va­žno po­bolj­ša­nje iz­gle­da pri­vred­nog ra­sta zo­ne evra i ze­ma­lja re­gi­o­na, ko­je su na­ši va­žni spolj­no­tr­go­vin­ski part­ne­ri, i po tom osno­vu oče­ku­je­mo po­zi­tiv­ne efek­te na da­lji rast na­šeg iz­vo­za, po­seb­no pre­ra­đi­vač­ke in­du­stri­je, iz­ja­vi­la je Jor­go­van­ka Ta­ba­ko­vić, gu­ver­ner NBS na kon­fe­ren­ci­ji za no­vi­na­re do­da­ju­ći da se isto­vre­me­no oče­ku­je rast uvo­za, pre sve­ga opre­me, usled na­stav­ka in­ve­sti­ci­o­nog ci­klu­sa.
Gu­ver­ner je is­ta­kla da je in­fla­ci­ja pro­šle go­di­ne bi­la u okvi­ru ci­lja­nog ni­voa od tri od­sto, plus mi­nus 1,5 pro­ce­na­ta i da su tri rej­ting agen­ci­je po­ve­ća­le kre­dit­ni rej­ting Sr­bi­je. Pre­ma no­voj cen­tral­noj pro­jek­ci­ji oče­ku­je da će me­đu­go­di­šnja in­fla­ci­ja i u na­red­ne dve go­di­ne na­sta­vi­ti da se kre­će u gra­ni­ca­ma ci­lja od tri od­sto, uz od­stu­pa­nja od 1,5 pro­ce­na­ta u oba sme­ra, če­mu će do­pri­ne­ti i po­ste­pen opo­ra­vak do­ma­će tra­žnje. Pre­mi­ja ri­zi­ka ze­mlje u pro­te­kle dve go­di­ne vi­še je ne­go pre­po­lo­vlje­na. To je re­zul­ti­ra­lo ra­stom po­ve­re­nja in­ve­sti­to­ra u per­spek­ti­ve srp­ske eko­no­mi­je, ta­ko da su pro­šle go­di­ne ne­to stra­ne di­rekt­ne in­ve­sti­ci­je u na­šu ze­mlju do­sti­gle 2,4 mi­li­jar­de evra, što je 6,6 od­sto BDP.
Ni­že po­tre­be dr­ža­ve za za­du­ži­va­njem, ka­ko je re­kla, bi­le su je­dan od fak­to­ra pa­da ude­la jav­nog du­ga u BDP 10,4 pro­cen­ta po­e­na, ko­ji se pri­bli­žio gra­ni­ci od 60 od­sto. – Kra­jem go­di­ne, is­pla­će­na je i do­spe­la evro­ob­ve­zni­ca, ko­ja je emi­to­va­na na me­đu­na­rod­nom tr­ži­štu 2012. go­di­ne, u iz­no­su od 750 mi­li­o­na do­la­ra, či­me je sma­njen i ni­vo du­ga, i nje­go­va do­lar­ska kom­po­nen­ta – re­kla je Ta­ba­ko­vi­će­va.
Ona je pod­se­ti­la da je NBS sni­zi­la re­fe­rent­nu ka­mat­nu sto­pu na 3,5 od­sto, što je do­ve­lo do do­dat­nog sni­že­nja ka­ma­ta na di­nar­ske kre­di­te pri­vre­di i sta­nov­ni­štvu, kao i ka­ma­ta na za­du­ži­va­nje dr­ža­ve u di­na­ri­ma. Pod­se­ti­la je da je na auk­ci­ji dr­žav­nih de­se­to­go­di­šnjih di­nar­skih har­ti­ja od vred­no­sti odr­ža­noj 6. fe­bru­a­ra, tra­žnja bi­la go­to­vo pet i po pu­ta ve­ća od po­nu­de, i da su te har­ti­je pro­da­te po ka­mat­noj sto­pi od 5,35 od­sto, što je 7,64 pro­cent­na po­e­na ni­že ne­go na auk­ci­ji iste roč­no­sti iz ok­to­bra 2014. go­di­ne. 
Pre­ma nje­nim re­či­ma, ni­vo pro­ble­ma­tič­nih kre­di­ta sma­njen je 53 od­sto u po­sled­nje dve go­di­ne, dok je kre­dit­na ak­tiv­nost ba­na­ka po­ra­sla u 2017. go­di­ni 7,4 od­sto, pri če­mu su kre­di­ti pri­vre­di po­ra­sli 4,3 pro­cen­ta. 
Što se ti­če pri­ti­sa­ka na rast vred­no­sti di­na­ra, Ta­ba­ko­vi­će­va je na­ve­la da je di­nar pro­šle go­di­ne oja­čao pre­ma evru 4,2 pro­cen­ta, i da je NBS ra­di ubla­ža­va­nja pre­ko­mer­nog krat­ko­roč­nog ja­ča­nja do­ma­će va­lu­te in­ter­ve­ni­sa­la na me­đu­ban­kar­skom de­vi­znom tr­ži­štu ku­po­vi­nom de­vi­za u ne­to iz­no­su od 725 mi­li­o­na evra, či­me su do­dat­no oja­ča­ne de­vi­zne re­zer­ve ze­mlje. Ta­ko­đe je na­ve­la da ima­mo 19,41 to­nu zla­ta u ukup­nim de­vi­znim re­zer­va­ma.

Stefanović zadovoljan nivoom bezbednosti aerodroma „Nikola Tesla”
Potpredsednik vlade i ministar unutrašnjih poslova Nebojša Stefanović, koji je na aerodromu „Nikola Tesla” prisustvovao pokaznoj vežbi Spasilačko-vatrogasne službe, izjavio je da su sistemi regovanja na vanredne situacije u Srbiji spremni da u najkraćem roku odgovore na sve izazove i da zajedničkim radom utiču da građani budu što bezbedniji. 
Stefanović je istakao da je Spasilačko-vatrogasna služba aerodroma „Nikola Tesla” na prikazanoj vežbi pokazala da je, uz modernu opremu, sposobna, obučena i spremna da u slučaju nekog incidenta u najkraćem vremenu reaguje.
Stefanović, koji je obišao aerodrom „Nikola Tesla”, istakao je da on ima najsavremeniji sistem kontrole, koji će biti komforniji za putnike, jer će bez skidanja obuće i drugih predmeta, moći da se kontroliše ne samo metal, već i čestica koje se vezuju za eksploziv, tečnosti i sve drugo što može predstavljati bezbednosni rizik.
„Cilj i zadatak Ministarstva unutrašnjih poslova i granične policije je da su saradnji sa aerodromskim službama i carinom postanemo još efikasniji u radu” rekao je Stefanović.
Ministar je dodao da mu je drago da aerodrom „Nikola Tesla” implementira nove sisteme bezbednosti, koji ga čine jednim od najbezbednijih u regionu,  čime podstiče i druge bezbednosne sisteme da unapređuju svoj rad i budu efikasniji u zaštiti građana.

Osumnjičena za proneveru 992.000 dinara Kliničkog centra u Kragujevcu
Pripadnici policije u Kragujevcu su uhapsili D.Đ. (43), zaposlenu u Kliničkom centru u Kragujevcu i, uz krivičnu prijavu, sproveli je Osnovnom javnom tužilaštvu, zbog postojanja osnova sumnje da je izvršila krivično delo pronevera, saopšteno je iz MUP-a Srbije.
Postoje osnovi sumnje da, u periodu od januara do kraja oktobra 2017. godine, novac naplaćivan od pacijenata na ime pruženih zdravstvenih usluga u Urgentnom centru Kliničkog centra u Kragujevcu, kojim je inače bila zadužena, D. Đ. nije predavala blagajni, već je zadržala za sebe. Na taj način, kako se sumnja, ona je Klinički centar Kragujevac oštetila za iznos od oko 992.000 dinara.

Sin ubio majku
Kruševac – Kruševački kraj je juče oko podneva potresla vest o nasilnoj smrti. Tragedija se dogodila u selu Pepeljevac, nedaleko od Kruševca, gde je sin nožem usmrtio majku. Kako je iz PU Kruševac saopšteno, policijski inspektori su uhapsili B. J. (37) zbog sumnje da je izvršio krivično delo ubistva.
Sumnja se da je on u svojoj porodičnoj kući nožem povredio pedesetšestogodišnju majku zbog čega je preminula na mestu zločina, navodi se, pored ostalog, u policijskom saopštenju.
Po nalogu višeg javnog tužioca, prema B. J. je određena mera policijskog zadržavanja do 48 sati, nakon čega će, uz krivičnu prijavu, biti priveden Višem javnom tužilaštvu u Kruševcu.
Nezvanično saznajemo da je B. J. psihijatrijski lečen. Uoči počinjenog ubistva, otpušten je sa psihijatrijskog odeljenja Opšte bolnice u Kruševcu. Osumnjičeni je i kruševačkoj policiji bio poznat kao osoba sa mentalnim problemima, kao i meštanima sela Pepeljevac. Sa majkom se često svađao, ali je malo ko verovao da će je ubiti na tako svirep način.

U Siriji poginuo još jedan islamista sa Kosova
PRIŠTINA – Kosovska policija saopštila je da je iz više izvora dobila informaciju da je islamista Betim Ibrahimaj iz Istoka ubijen u Siriji.
Ibrahimaj je optužen za terorizam u slučaju poznatom kao „Badovačko jezero” i bio je u kućnom pritvoru pre nego što je pobegao pre dve godine, piše kosovska štampa, preneo je Unmik u pres klipingu.
Mediji navode da je Ibrahimaj druga osoba sa Kosova koja je ubijena u Siriji u poslednjih nedelju dana.
U sukobima u Siriji i Iraku ubijeno je više od 70 Albanaca sa Kosova. (Tanjug)

Na Kelebiji zaplenjeno 30 kilograma marihuane
Pripadnici Uprave granične policije u saradnji sa Upravom carina, zaplenili su na Graničnom prelazu Kelebija na izlazu iz Srbije, više od 30 kilograma marihuane i uhapsili Z.S. (1982) iz Rume i A.M.D. (1997) iz Temerina, zbog postojanja osnova sumnje da su izvršili krivično delo neovlašćena proizvodnja i stavljanje u promet opojnih droga.
Kako je saopšteno iz MUP-a Srbije, marihuana je pronađena u automobilu „pasat” novosadskih registarskih oznaka,  kojim je upravljao Z.S. dok je na mestu suvozača bila A.M.D. U duplom dnu ispred vozačevog i suvozačevog sedišta, otkrivena su 44 paketa težine 30 kilograma i 133 grama ove opojne droge.
Osumnjičenima je po nalogu višeg javnog tužioca određeno zadržavanje do 48 časova nakon čega će, uz krivičnu prijavu, biti sprovedeni tužilaštvu u Subotici, navodi se u saopštenju.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.

Lančani sudar kod Obrenovca, poginula jedna osoba
U lančanom sudaru nekoliko vozila, koji se dogodio jutros na obilaznici oko Obrenovca, jedna osoba je poginula, a pet je povređeno, rekla je Tanjugu portparol Hitne pomoći Nada Macura.
Tri osobe su teško povređene, a dve lakše.
Povređeni su prebačeni na Vojnomedicinsku akademiju.
Kako je rečeno Tanjugu u MUP-u Srbije, nesreća se dogodila jutros oko 7.20 na skretanju kod tunela za Orlovaču.
Saobraćaj na tom delu puta je obustavljen. (Tanjug)

Obnavljanje srpske države
Nepunih mesec dana posle osnivanja, „Politika” je 15. februara 1904. godine prenela ambijent sa ulica Beograda povodom obeležavanja stogodišnjice početka Prvog srpskog ustanka.
„I mada vreme nije bilo najlepše po ulicama beogradskim, naročito onim kroz koje je trebalo da prođu Kralj i Dvor još od osam izjutra bilo je mnogo sveta. Kuće su sve bile iskićene zastavama, po neki prozor ukrašen ćilimovima, tako da se videlo da beogradsko građanstvo iskreno učestvuje u proslavi stogodišnjice Prvog ustanka. Po ulicama bilo je naročito mnogo ženskog sveta u prolećnim toaletama i školske mladeži koja je oduševljeno pozdravljala kralja pri prolasku.”
Mada Sretenje tada nije bilo državni praznik (kao Dan državnosti počelo se obeležavati tek u novijoj istoriji), ovako značajan jubilej nije mogao da prođe neopaženo, a pokrovitelj proslave bio je kralj Petar I Karađorđević. Godinu dana ranije dogodio se Majski prevrat, posle kojeg je dinastija Karađorđević ponovo došla na vlast, tako da je jubilej bio i dobra prilika da se istaknu delo i zasluge njenog osnivača vožda Karađorđa za naše oslobođenje od turske vlasti. Zato je toga dana, kao što je „Politika” i prenela, ceo Beograd bio okićen, a od Dvora do Saborne crkve nalazila se masa sveta, koja je kralju Petru i njegovoj pratnji burno otpozdravljala.

Stoti rođendan Smilje Avramov
Na Pravnom fakultetu je održana svečana akademija na kojoj je naša svetski poznata profesorka međunarodnog prava primila čestitke, uz izraze dubokog uvažavanja pred svoj današnji 100. rođendan. Na pitanje izveštača našeg lista šta misli o najstarijim dnevnim novinama na Balkanu, profesorka Avramov rekla je da „Politiku” čita od kada je naučila slova. A čini to i danas, zato što upravo u „Politici” može da sazna najsveobuhvatnije i tačne informacije o onome što se događa u Srbiju i svetu.
Pre nego što je počela svečanost u Amfiteatru broj dva, u prostorijama Dekanata Pravnog fakulteta profesorki Avramov buket cveća je uručio, u ime predsednika Srbije Aleksandra Vučića, Nikola Selaković, generalni sekretar predsednika.

Da bude što manje nasilja u srcu Afrike (FOTO)
Cen­tral­no­a­frič­ka Re­pu­bli­ka, dr­ža­va u sr­cu Afri­ke, mno­gi­ma i da­nas po­zna­ta po eks­cen­trič­nom sa­mo­pro­gla­še­nom ca­ru Bo­ka­si, ze­mlja je pre­bo­ga­ta re­sur­si­ma či­ja eks­plo­a­ta­ci­ja prak­tič­no ni­je ni po­če­la. Upr­kos tom po­ten­ci­ja­lu, nje­no sta­nov­ni­štvo su­o­če­no je sa ve­li­kim si­ro­ma­štvom i stra­ho­vi­tim na­si­ljem, et­nič­kim i ver­skim su­ko­bi­ma zbog ko­jih je je 2014. go­di­ne us­po­sta­vlje­na mi­rov­na mi­si­ja UN (MI­NU­SCA), ko­ja je or­ga­ni­za­ci­o­no po­de­lje­na u tri sek­to­ra – „Za­pad”, „Cen­tar” i „Is­tok”.
Ta­da su u ovu ze­mlju sti­gli i mi­rov­nja­ci iz Sr­bi­je, ko­ji su i da­nas u Ban­gi­ju, glav­nom gra­du, sa Voj­nom bol­ni­com. Osim njih, u ovoj mi­si­ji je i pu­kov­nik Mi­li­vo­je Pa­jo­vić, na du­žno­sti za­me­ni­ka ko­man­dan­ta sek­to­ra „Za­pad”. To je naj­vi­ša du­žnost na ko­ju je u mi­si­ja­ma UN po­sta­vljen voj­nik iz Sr­bi­je, osim ge­ne­ra­la Slav­ka Jo­vi­ća, ko­ji je bio ko­man­dant mi­rov­ne mi­si­je u Ira­ku i Ira­nu po­sle ra­ta ove dve dr­ža­ve vo­đe­nog osam­de­se­tih go­di­na 20. ve­ka.

Pukovnik Miroslav Talijan novi načelnik Vojne akademije
General-major Goran Zeković predao je, u prisustvu ministra odbrane Aleksandra Vulina i rektora Univerziteta odbrane general-majora Mladena Vurune, dužnost novoimenovanom načelniku Vojne akademije pukovniku Miroslavu Talijanu, saopšteno je iz Ministarstva odbrane. Vulin je čestitao pukovniku Talijanu istakavši da se od njega očekuje mnogo, kao što se mnogo očekuje i od svakog čoveka koji nosi uniformu, a od njega i više.
– Njegov zadatak je da od ovoj visokoj i časnoj instituciji omogući da raste, da napreduje, da se prilagođava vremenu. Ništa ne počinje od nas, ništa nije počelo danas. Istorija Srbije je istorija borbe za slobodu, ratova i priprema za ratove. Zato ovaj visoki dom, zato ova važna institucija, zato ova voljena institucija u našoj vojsci i našem narodu služi kao naša večita priprema i večita opomena za borbu za slobodu – rekao je Vulin.

Pukovnik Miroslav Talijan (Foto Ministarstvo odbrane)
Pukovnik Talijan istakao je da nova dužnost za njega predstavlja zadovoljstvo, jer dolazi na čelo ustanove na kojoj se školovao i koja mu je omogućila da ostvari svoj san i postane oficir.
– Istovremeno, osećam i zebnju zbog velikog izazova pred kojim se nalazimo, a to je potreba da Vojnu akademiju, koja uspešno ostvaruje svoju misiju više od dva veka, ne samo održimo, već je u organizacionom i funkcionalnom pogledu unapredimo i razvijemo – rekao je Talijan, ističući da se u tome mora početi potpunim promišljanjem iskustva iz prošlosti i kritičkom analizom stvarnosti.

Radno vreme trgovina, pošta, pijaca na Sretenje
U Srbiji se sutra i prekosutra, 15. i 16. februara, obeležava Dan državnosti - Sretenje, kada pojedine prodavnice mogu biti zatvorene, neke pošte će biti dežurne, a beogradske pijace radiće normalno.
Prema odredbama Odluke o radnom vremenu zanatstva i trgovine i Odluke o radnom vremenu ugostiteljskih objekata na teritoriji grada Beograda dežurni prodajni objekti, pretežno prehrambeni, 15. februara mogu biti zatvoreni, dok 16. februara moraju da rade najmanje od devet do 12 sati.
Tokom praznika nespecijalizovani trgovinski formati u kojima se obavlja trgovina na malo pretežno neprehrambenog asortimana i posebni trgovinski formati mogu biti zatvoreni.
Benzinske stanice na državnim putevima 1. i 2. reda i opštinskim putevima na teritoriji grada rade ceo dan, a ostale benzinske stanice u gradu najmanje od šest do 20 sati, saopštio je Sekretarijat za privredu.
Dežurni prodajni objekti koji u vreme državnih i drugih praznika obavljaju delatnost dužni su da raspored, početak i kraj radnog vremena istaknu na vidnom mestu objekta najmanje tri dana pre dana državnog i drugog praznika, piše u saopštenju u kom se dodaje da svi trgovinski i zanatski objekti mogu biti otvoreni i raditi duže od radnog vremena navedenog u saopštenju.
Ugostiteljski objekti za pružanje usluga ishrane i pića koji se nalaze u stambenom zgradama 15. februara mogu raditi najduže do 24 sata i emitovati muzički program do 23 sata, a 16. februara mogu raditi najduže do jedan sat i emitovati muzički program do 24 sata.
Ostali ugostiteljski objekti za pružanje usluge ishrane i pića koji se ne nalaze u stambenim zgradama mogu raditi u okviru maksimalno utvrđenog radnog vremena - od 00 do 24 sata.
Kada je reč o IDEA prodavnicama i Roda marketima širom Srbije, oni će tokom predstojećeg praznika raditi po redovnom radnom vremenu.
Kompanija METRO Keš i Keri Srbija je saopštila da će svi distributivni centri te kompanije 15. i 16. februara raditi po uobičajenom radnom vremenu.
Distributivni centri u Krnjači, Vidikovcu, Zemunu, Nišu, Novom Sadu i Kragujevcu će raditi tokom celog dana, 24 sata, dok će centri Palić, Požarevac i Šabac raditi od šest do 22 sata.
Zelene pijace će 15. i 16. februara raditi uobičajeno, od šest do 19 sati, saopštilo je JKP „Gradske pijace”.
Garaža na pijaci „Zeleni venac” radiće od šest do 21 sati, dok će otvoreni tržni centar na Novom Beogradu, popularni „Buvljak”, raditi uobičajeno od osam do 16 sati. „Dušanovac” prodaja iz vozila će se tokom praznika vršiti u redovnom radnom vremenu od 22 do šest sati, „Pijaca za promet starih stvari i robe sa greškom - Miljakovac” će raditi uobičajeno od šest do 19 sati, a tržni centar „Krnjača” (cvetna pijaca) od 11 do osam sati.
Tokom Dana državnosti korisnicima će na usluzi biti ukupno 69 pošta širom Srbije, saopštile su „Pošte Srbije”.
U Beogradu će dežurati nekoliko pošta, od kojih će pošta u Takovskoj 2 raditi ceo dan, dok će pošte u Savskoj, na Šumadijskom trgu, u ulici Pilota Mihajla Petrovića i u Glavnoj u Zemunu raditi od osam do 15 sati.
Od osam do 19 sati, u četvrtak i petak, radiće pošte u šoping centru „Stadion” i tržnim centrima „Imo Outlet Centar” i „Novi Merkator”, piše u saopštenju u kom se dodaje da će pošta u tržnom centru „Big Fešen” raditi od devet do 19 sati, a ona u „Univereksportu” od osam do 20 sati.
Tokom praznika dežuraće šest pošta u Novom Sadu, i to ona u ulici Temerinski put od osam do 20.30 sati, dok će od sedam do 20 sati raditi pošte u Teodora Mandića 23, ulici Futoški put 93c, Balzakovoj 59, Bajci Žilinskog 4 i dr Svetislava Kasapinovića 10-14.
U saopštenju se navodi da će po dve pošte raditi u Subotici, Kragujevcu, Nišu, Pančevu i Zrenjaninu i po jedna u Boru, Valjevu, Vranju, Zaječaru, Jagodini, Paraćinu, Kikindi, Aranđelovcu, Kraljevu, Novom Pazaru, Kruševcu, Leskovcu, Rumenki, Temerinu, Bačkoj Palanci, Kaću i Pirotu.
Takođe, po jedna pošta će raditi u Požarevcu, Prokuplju, Smederevu, Somboru, Sremskoj Mitrovici, Užicu, Prijepolju, Čačku, Šapcu, Loznici, na Kopaoniku i Zlatiboru, kao i sve pošte na graničnim prelazima.
JKP „Parking servis” je saopštio da 15. i 16. februara neće kontrolisati i naplaćivati parkiranje u zoniranim delovima grada.
Tokom praznika biće zatvorene i poslovnice Korisničkog servisa u ulicama Takovska, Kraljice Marije i Mileševska.
Sve javne garaže, posebna i SMS parkirališta biće neprekidno otvoreni za vreme praznika i radiće po uobičajenom sistemu naplate, kao i Služba za prenos vozila.
U saopštenju piše da će od 17. februara naplata i kontrola parkiranja u zoniranim delovima grada, kao i svi šalteri Korisničkog servisa, raditi po uobičajenom radnom vremenu.
Objekti Narodnog muzeja Niš će tokom praznika raditi od 10 do 16 sati (Cele kula, Logor „12. februar” i Arheoloska sala), dok Galerija Sinagoga neće raditi, saopštio je Narodni muzej Niš.
Kada je reč o Lilly drogerijama, one će 15. i 16. februara raditi skraćeno do 16 sati, osim drogerija u u tržnim centrima koje će pratiti radno vreme istih.
Lili drogerija u Ulici Kneza Mihaila 47 u Beogradu će 15. februara raditi skraćeno od 9 do 18 časova, dok će 16. februara pratiti svoje redovno radno vreme. Dežurne apoteke u Ulici Krušedolska 1, u Beogradu i u Ulici Dimitrija Tucovića 1a, u Pančevu, radiće skraćeno od 8 do 18 sati, nakon čega će biti otvoren šalter.
Pored toga, drogerija na aerodromu Nikola Tesla pratiće svoje redovno radno vreme, kao i drogerije na Zlatiboru, Sokobanji i Vrnjačkoj Banji.
Što se tiče pekara Hleb & Kifle, one će 15. i 16. februara raditi od 7 do 15 sati, kao i pekare u tržnim centrima.
U Gandijevoj ulici i na aerodromu Nikola Tesla, pekare će raditi regularno.
Kako je saopšteno, pekara u Ulici Dobračina 74 neće raditi u četvrtak, dok će u petak 16. februara, pekare na lokacijama Njegoševa 67, Mileševska 20 i Knez Mihailova 34, raditi od 7 do 20 časova. (Tanjug)

Vučić: Slaveći laureate, slavimo budućnost
Predsednik Srbije Aleksandar Vučić uručio je danas, povodom Dana državnosti Srbije, odlikovanja zaslužnim pojedincima i institucijama.
Predsednik Srbije je u obraćanju rekao da dodelom odlikovanja zaslužnim pojedincima i institucijama, povodom Dana državnosti Srbije, Srbija, slaveći laureate, proslavlja sebe i svoju budućnost. „Isticanjem pojedinaca pokazujemo pravi put i pravimo sistem vrednosti kojem težimo. Među nagrađenima ima onih koji čitav život posvetili napretku i građenju Srbije”, naglasio je on u obraćanju na svečanosti u Predsedništvu Srbije.
Srbija danas, prema njegovim rečima, slaveći njih proslavlja sebe i svoju budućnost.
„Zahvaljujem se u ime Srbije i građana laureatima koji daju primer da su vredno, posvećeno, marljivo radeći naviše uradili za otadžbinu”, rekao je Vučić.
Oni koji su danas odlikovani umeli su, kaže, da daju, pomažu, trpe, vredno i marljivo rade, vole i budu tu za sve oko sebe.
Kako je rekao, ljudske dužnosti su ono što moraš da uradiš, ako hoćeš da se zoveš čovekom, a broj onih koji su spremni da budu takvi je ono što jednu zemlju čini velikom.

Aleksandar Vučić (Foto Anđelko Vasiljević)

Srbija sutra, kako je podsetio, slavi svoj dan, veliki i važan dan, Dan državnosti odajući počast svojim slavnim precima, sećajući se njihovih dela i pokazujući koliko je vredno živeti i boriti se.
Odlikovanja su uručena glumcima, pevačima, akademicima, nekolicini stranaca i institucijama, a obrazloženje za dobijanje ordena izložio je dekan Pravnog fakulteta i predsednik Komisije za odlikovanja Sima Avramović.
Ordenom su odlikovani, Univerzitet u Beogradu - orden Karađorđeve zvezde prvog stepena, Narodno pozorište u Beogradu - Sretenjski orden prvog stepena, Centar za porodični smeštaj i usvojenje „Miloševac” - Sretenjski orden prvog stepena, Ansambl narodnih igara i pesama Srbije „Kolo” - Orden Karađorđeve zvezde drugog stepena
Ordenja su uručena i Muzeju Vojvodine u Novom Sadu - Sretenjski orden drugog stepena, Geološko zavodu Srbije - Sretenjski orden drugog stepena, Savezu udruženja boraca narodnooslobodilačkog rata Srbije (1941-1945 i 1999) - Sretenjski orden trećeg stepena, Savez inženjera i tehničara Srbije - Sretenjski orden trećeg stepena, Milan Stevović - Orden zasluga za odbranu i bezbednost trećeg stepena...
Zlatnom medaljom za hrabrost posthumno je odlikovan Milan S. Vujović.
Zlatnim medaljama za zasluge odlikovani su prof. dr Dejan Ilić, Katarina Dešić, akademik Svetomir Arsić Basara, prof. dr Miodrag Živković, Rada Đuričin, Marko Nikolić i posthumno Milivoje Mica Marković i Predrag Cune Gojković.
Srebrna medalja za zasluge odlikovanje je koje su dobili Jan Bacur, Miomir Filipović Fića i Predrag Bajo Luković.
Rektor Univerziteta u Beogradu Vladimir Bumbaširević izjavio je, povodom odlikovanja Univerziteta ordenom Karađorđeve zvezde prvog stepena, da je za njega od posebnog značaja što je na ovakav praznik dobio priznanje za nešto što je uspešno radio godinama i decenijama.

Aleksandar Vučić sa laureatima (Foto Anđelko Vasiljević)

„S jedne strane odlikovanja su dodeljenja pojedincima za rezultate koje su ostvarili u različitim oblastima, ali su i za njihov uspeh zasluženi njihovi saradnici, učitelji, učitelji njihovih učitelja, kao i institucije u kojima rade”, kaže Bumbaširević i dodaje da su na drugoj strani odlikovane i institucije, ali zahvaljujući rezultatima brojnih pojedinaca.
Prema njegovim rečima, danas su odlikovani svi oni koji su svojim radom doprineli razvoju društva i širenju institucija, unutar i van granica Srbije.
Govoreći o Univerzitetu, koji će ove godine obeležiti 210 godina postojanja, i koji je iznedrio ličnosti poput Josifa Pančica, Jovana Cvijića, Mihaila Petrovića Alasa, navodi da naši studenti neguju tradiciju i danas ostvaruju visoke rezultate na takmičenjima širom sveta, što, kaže, govori o dobrom kvalitetu nastve.
Ističe da se Univerzitet u Beogradu nalazi među 300 najboljih univerziteta u svetu, a na trećem mestu je u Istočnoj i Jugoistočnoj Evropi.
„Iza ovog uspeha su brojni pojedinci, istraživački timovi, ali i istraživački duh koji se tradicionalno neguje”, rekao je Bumbaširević.
Naglašava da osim što današnje odlikovanje predstavlja priznanje, tako i jednu vrstu obaveze da u budućnosti Univerzitet bude još bolji.
Prisutnima se u ime dobitnika pojedinačnih nagrada obratio Milan Nikolić, dramski umetnik, koji je u dramskom stilu izrecitovao pesmu „Amanet” koju mu je u amanet ostavio pesnik Momčilo Tešić, i kojom se zahvalio svima i u ime svih na današnjim nagradama.
Takođe, odlikovani su i Gabrijela Šubert, ordenom srpske zastave trećeg stepena, kao i Horhe Kaćinero i Šel Magnuson, zlatnim medaljama za zasluge, a koji zbog obaveza nisu prisustvovali uručenju odlikovanja. (Tanjug)

Razvoj turizma na Voždovcu i  venci za Dimitrija Davidovića
Grad­ski se­kre­tar za obra­zo­va­nje i deč­ju za­šti­tu Slav­ko Gak iz­ja­vio je da je u pla­nu iz­grad­nja no­ve osnov­ne ško­le u me­stu Vra­nić u op­šti­ni Ba­ra­je­vo. Gak je u Ba­ra­je­vu na­veo da će ove go­di­ne bi­ti za­vr­šen pro­je­kat za iz­grad­nju Osnov­ne ško­le „Pa­vle Po­po­vić” u Vra­ni­ću, gde tre­nut­no po­sto­ji sa­mo iz­dvo­je­no ode­lje­nje. „U ovom me­stu ima 300 de­ce i s to­li­kim bro­jem to je oprav­da­na i po­treb­na in­ve­sti­ci­ja. Ovom de­lu Be­o­gra­da je po­treb­na no­va ško­la sa svim uslo­vi­ma za de­cu”, ka­zao je Gak.
Pred­sed­nik So­ci­jal­de­mo­krat­ske par­ti­je Sr­bi­je Ra­sim Lja­jić i kan­di­da­ti za od­bor­ni­ke ove par­ti­je na li­sti „Alek­san­dar Vu­čić – Za­to što vo­lim Be­o­grad” po­lo­ži­li su cve­će na Spo­me­nik tvor­cu Sre­tenj­skog usta­va Di­mi­tri­ju Da­vi­do­vi­ću, na Ze­mun­skom ke­ju. Lja­jić je re­kao da je ta par­ti­ja ti­me hte­la pre sve­ga da pod­se­ti na lju­de ko­ji su svo­jim ide­ja­ma i de­li­ma oči­to bi­li is­pred vre­me­na u ko­jem su ži­ve­li.

Haradinaj dočekao crnogorskog premijera u Prištini
PRIŠTINA - Premijer Crne Gore Duško Marković stigao je danas u Prištinu gde ga je na aerodromu dočekao potpredsednik kosovske vlade Fatmir Ljimaj, prenosi RTK na srpskom jeziku.
Navodi se da je sa Markovićem u delegaciji i crnogorski ministar unutrašnjih poslova Mevludin Nuhodžiž, kao i da ga je ispred zgrade kosovske vlade dočekao premijer Kosova Ramuš Haradinaj sa ministrima.
Marković bi sutra trebalo da razgovara sa kosovskim predsednikom Hašimom Tačijem i predsednikom tamošnje skupštine Kadrijem Veseljijem.
Kako je ranije najavljeno, Marković će sa predstavnicima vlasti u Prištini razgovarati o privrednoj saradnji i sporazumu o demarkaciji koji je usvojen 2015, a Crna Gora ga je već ratifikovala.
Prvobitno je Marković trebalo da Prištinu poseti 6. februara, ali je poseta otkazana zbog magle. (Tanjug)

Vučić: rešenje sa Prištinom je težak zadatak
Predsednik Srbije Aleksandar Vučić istakao je da bi Srbija, iako 2025. godina nije Sveto pismo, volela da svoj posao završi i da do tog datuma bude deo EU. Na zajedničkoj konferenciji za novinare sa nemačkim vicekancelarom i šefom diplomatije Zigmarom Gabrijelom, koji je boravio u poseti Beogradu, Vučić je preneo da je na sastanku bilo reči o obavezama koje Srbija ima na putu ka EU, za šta ima podršku Nemačke. Reč je o tri oblasti: „Prva je očuvanje mira i regionalne stabilnosti. Druga, rešavanje problema sa Prištinom ili, kako bi Nemci rekli, odnosi sa Kosovom. Treće se odnosi na poglavlja 23 i 24, odnosno vladavinu prava, funkcionisanje pravosuđa, slobodu izražavanja.”
Predsednik je istakao da ”veoma težak zadatak pred nama u rešavanju problema i pronalaženju solucije sa Prištinom”, prenosi Tanjug.
Poručivši da je želja Evrope da se u godinama koje dolaze više povežemo, jer se svet dramatično menja, Gabrijel je naglasio da je veća povezanost potrebna kako bi se čuo zajednički glas. Dodao je da za članstvo u EU moraju da se ispune standardi Evropske unije, što se posebno odnosi na oblast vladavine prava, nezavisnog pravosuđa, slobode štampe i govora, kao i borbe protiv korupcije i organizovanog kriminala. „To su teme za celu Evropu i svako ko želi mora da sarađuje s nama da obezbedimo sve te standarde. Tu ne dajemo kredit, moraćemo više da radimo na tome”, rekao je Gabrijel.
„Mislim da ne sme da se čeka do 2025, već sada moramo da počnemo da radimo da pokažemo da se isplati krenuti ka EU”, kazao je Gabrijel, prenosi Beta. Vučić je rekao da je to u kratkom vremenskom roku veoma težak zadatak, ali da bi Srbija volela da do 2025. završi posao i postane deo EU. Gabrijel je naveo da na Balkanu, u svim njegovim delovima ima konflikata, ali da je EU primer da iz najtežih konflikata i ratova, pa čak i genocida, može da se postane čak i prijatelj.
Nemačkom vicekancelaru Vučić je preneo da je poseta Hrvatskoj bila vrlo važna i da će Srbija učiniti sve što je i dogovoreno. Dodao je da preostaje teži deo posla, „posle sve buke i uvreda koje smo tamo doživeli”. Ponovio je da u narednih 100 dana nijedan funkcioner Srbije nijednu ružnu reč neće reći o Hrvatskoj, bez obzira na to da li će se i Hrvati tako ponašati. Srbija će, dodao je, učiniti sve za hrvatsku nacionalnu manjinu u Srbiji, a onda je, kaže, na EU i Hrvatskoj da pokažu da to mogu da učine i za srpski narod u ovoj zemlji.
Gabrijel je poručio da Srbija ne može sama da stabilizuje region, ali da bez nje nema stabilnosti u regionu. Ukazao je i da je Srbija za budućnost zapadnog Balkana i Evrope od izuzetnog značaja. „Poslednjih godina, otkako je Aleksandar Vučić predsednik, ali i ranije kad je bio premijer, gledamo na Srbiju veoma pažljivo i radujemo se uspešnom razvoju Srbije”, rekao je Gabrijel. Naglasio je da Nemačka, kao i EU, želi da se za odnose između Beograda i Prištine pronađe rešenje i da se „situacija rastereti”. Istakao je da pronalaženje rešenja nije važno samo za EU, već pre svega za građane Srbije i Kosova.
Razmena 4,4 milijarde evra
Vučić je naveo da Srbija i Nemačka imaju 4,4 milijarde evra razmene, da nam je ta zemlja najveći, ali i ubedljivo najznačajniji trgovinski partner. Ukazao je i da nemačke firme u Srbiji zapošljavaju 37.000 ljudi i da je reč o izuzetnim kompanijama, koje su „čiste kao apoteka u svakom smislu”, kao i da želimo još investicija iz te zemlje.
Kad god je nemačka vlada u krizi, to je problem za Evropu
Na pitanje novinara na temu koliko je važno da je u Nemačkoj formirana nova koaliciona vlada, predsednik Srbije rekao je da je to važno i za Nemačku i za Evropu, ali i za Srbiju. Vučić je izjavio da bez okolišanja može da kaže da je priželjkivao da Angela Merkel formira opet većinu, ali da je isto tako s punim poverenjem uveren da će koalicija u kojoj participira Socijaldemokratska stranka, čiji je predstavnik Gabrijel, nastaviti da vodi evropsku politiku.
Dodao je da je Merkelova „mnogo uradila za Srbiju, pa iako je neretko bila čvrsta, bila je fer i pouzdan partner”. Kako je naveo, značajno je da vlada u Berlinu bude formirana, jer kad god je nemačka vlada u krizi – to je problem za Evropu.
Upitan da li bi voleo da Gabrijel ostane na istom mestu u novoj vladi ili na nekom jednako važnom, Vučić je rekao da bi to voleo.  „Retki su ljudi kao on, da dođe iz velike Nemačke i da ne natura po svaku cenu rešenja, već da razgovara i da želi da nas sasluša. Lično bih voleo da ostane na ovom mestu i nadam se da mu time ništa nisam pokvario.”
Gabrijel mu je zahvalio, uz opasku da se nada da to neće stići do Nemačke, na šta je Vučić replicirao da je uobičajeno da svako koga on hvali dobro prolazi.
Brnabićeva: Srbija je spremna za nastavak dijaloga
Predsednica Vlade Srbije Ana Brnabić zahvalila je Zigmaru Gabrijelu na podršci koju Nemačka pruža Srbiji u procesu pristupanja EU. Istakla je da je posvećenost Nemačke stabilizaciji prilika i integracionim procesima na zapadnom Balkanu, kao i jasnoj evropskoj perspektivi regiona, potvrđena upravo kroz podršku koju pruža Srbiji i kroz inicijative poput Berlinskog procesa. Predsednica vlade naglasila je da je punopravno članstvo u EU strateški cilj Srbije, koja ulaže veliki napor da u regionu bude prepoznata kao pouzdan, odgovoran i dosledan partner.
Ministar Gabrijel pozdravio je odluku država članica EU o usvajanju Strategije proširenja za zapadni Balkan. Naglasio je da je nužno da se nastavi proces ekonomskih reformi koje srpska vlada već uspešno sprovodi i istakao važnost daljeg jačanja vladavine prava. Premijerka je poručila da je Srbija spremna za nastavak dijaloga sa Prištinom i izrazila očekivanje da će prištinska strana konstruktivno pristupiti implementaciji Briselskog sporazuma. Kako je saopšteno iz Vlade Srbije, ministar Gabrijel izrazio je očekivanje da će premijerka Brnabić uskoro posetiti Nemačku, što bi bilo od izuzetnog značaja za dalje unapređenje bilateralnih odnosa dve države.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Putin: Rusko-srpski odnosi na visokom nivou
Predsednik Ruske Federacije Vladimir Putin ocenio je da su rusko-srpski odnosi na visokom nivou i da se politički dijalog i plodna saradnja šire u različitim oblastima.
„Rusko-srpski odnosi, koji se zasnivaju na davnim tradicijama prijateljstva i duhovne bliskosti, na visokom su nivou. Širi se politički dijalog i plodna saradnja u različitim oblastima”, naveo je Putin u pismu-čestitki upućenoj predsedniku Srbije Aleksandru Vučiću povodom praznika Dana državnosti, saopštila je Služba za saradnju sa medijima predsednika Srbije.
„Toplo se prisećam našeg nedavnog sastanka u Moskvi, konstruktivnih i sadržajnih razgovora. Računam da ćemo nastaviti da zajedno radimo na daljem unapređenju celokupnog kompleksa bilateralnih odnosa za dobrobit bratskih naroda naših zemala. Želim Vam, gospodine predsedniče, dobro zdravlje i uspehe, a svim građanima Srbije - blagostanje i prosperitet”, navodi se u čestitki Putina, koju je Vučiću danas uručio ruski ambasador Aleksandar Čepurin.
Predsednik Vučić i ambasador Čepurin su se saglasili da će predstojeća poseta ruskog ministra spoljnih poslova Sergeja Lavrova, kojom prilikom će biti obeleženo 180 godina od uspostavljanja diplomatskih odnosa Srbije i Rusije, dati snažnu potvrdu čvrstog prijateljstva dveju zemalja i odrediti prioritete buduće saradnje.
Čepurin je istakao da je zvanična poseta predsednika Vučića Hrvatskoj važna za Srbe koji tamo žive i da očekuje da se odrazi na poboljšanje njihovog položaja.
Predsednik Srbije je zahvalio što je ruski ambasador u Hrvatskoj prisustvovao Velikoj narodnoj skupštini Srpskog nacionalnog veća, održanoj juče u Zagrebu, i time iskazao brigu za položaj tamošnjih Srba.
Dvojica sagovornika su razmotrili i mogućnosti za povećanje privredne saradnje Srbije i Rusije, s obzirom na poboljšanje ekonomskih pokazatelja u obema zemljama.
Oni su ocenili da će predstojeće zasedanje Međuvladinog mešovitog komiteta za saradnju dveju zemalja dati snažan impuls sveukupnim ekonomskim odnosima, navedeno je u saopštenju. (Tanjug)

Mihajlović: Najviši dometi posete Zagrebu su dijalog,odgovornost i snaga Srbije
Ministarka građevinarstva, saobraćaja i infrastrukutre Srbije Zorana Mihajlović izjavila je danas da su „dijalog, odgovornost i snaga koju je pokazala Srbija”, „najviši dometi” sinoć završene zvanične posete predsednika Srbije Aleksandra Vučića Zagrebu, i da posle te posete očekuje „bolji život” Srba u Hrvatskoj.
„Najvažnije je što je predsednik Srbije bio u Zagrebu i Hrvatskoj - to je državnički put, i rezultat racionalne i odgovorne politike, važan za razvoj Srbije i stabilnost regiona”, rekla je za Radio-Televiziju Srbije (RTS) Zorana Mihajlović koja je bila u Vučićevoj pratnji.
Ona je kazala da se „nije osećala prijatno” kada je stigla u Zagreb, zbog tenzija koje su prethodile poseti i incidentima u tom gradu.
„To nije bilo specijalno preterano, ali se nadam da se takve stvari više neće ponovoiti. Sigurna sam da takva atmosfera naće biti u Srbiji”, kazala je Mihajlović pvodom toga što je Vučić pozvao u posetu predsednicu Hrvatske Kolindu Grabar Kitarović.
Mihajlović smatra da će u odnosima Srbije i Hrvatske „uvek biti šumova i sitnih političkih interesa” jer zvaničnici Srbije i Hrvatske nemaju isto mišljenje o zajedničkoj prošlosti, ali se slažu da su neophodni bolja saradnja i povezivanje u interesu budućnosti. ;
„Ne treba da zaborivmo prošlost, ali važna je srpska zajednica u Hrvatskoj, važno je da se naši ljudi osećaju sigurnije”, ukazala je ministarka.
Podsetila da se u Zagrebu razgovaralo o rekonstrukciji železničke pruge Beograd-Zagreb i da će za dve nedelje u Beogradu biti potpisan protokol o tom projektu.
„Sad se putuje sedam sati od Beograda do Zagreba, sa srpske strane jedan deo pruge smo rekonsturisali i Srbija bi trebalo da investira još 250 miliona evra u rekonstrukciju pruge”, rekla je Mihajlović i dodala da je u Zagrebu dogovoren i zajednički nastup za konkurisanje za sredstva EU za taj posao. (Beta)

Sedamnaest žrtava napada na školu na Floridi, napadač uhvaćen
MAJAMI - Najmanje 17 žrtava je bilans današnjeg napada na gimnaziju u Parklandu na istočnoj obali Floride, saopštila je kancelarija šerifa okruga Brauard, navodeći da je napadač uhapšen.Za sada imamo 17 žrtava i oni su prebačeni ili se prebacuju u dve bolnice u Brauardu, napisala je kancelarija šerifa na Tviteru ne navodeći o kakvim je povredama reč. ;
Senator Floride Bil Nelson rekao je za Foks Njus da „ima mnogo mrtvih”, prenosi Bi-Bi-Si.
Direktor škole Robert Ransi rekao je da ima „puno mrtvih” i da je „situacija užasna”.
„Ovo je užasan dan za nas”, rekao je on.
Napad se dogodio danas u vreme kada se završavaju časovi u srednjoj školi Mardžori Stounmen Daglas u Parklandu, na istočnoj obali Floride između Boka Ratona i Fort Loderdejla. Škola ima oko 2.000 učenika.
Slike lokalne televizije pokazuju više kola hitne pomoći, vatrogasna, kao i brojna policijska vozila ispred škole.
Televizije prenose snimke na kojima više desetina učenika izlaze iz škole, mnogi sa rukama dignutim u vis, ili iza glave.
Bela kuća je otkazala redovnu konferenciju za štampu posle izveštaja o napadu. ;
Predsednik SAD Donald Tramp razgovarao je sa guvernerom Floride Rikom Skotom i napisao da Bela kuća blisko sarađuje s policijom oko „užasnog napada na školu u Floridi”.
On je ranije izrazio saučešče porodicama žrtava. (Beta-AP)

Your browser doesn’t support video.
Please download the file: video/youtube

Tramp pod pritiskom: Protivim se nasilju u porodici
VAŠINGTON - Američki predsednik Donald Tramp suočio se danas sa pritiscima republikanaca u Kongresu koji su ispitivali da li je Bela kuća ispravno vršila provere zaposlenih, a zbog optužbi za zlostavljanje protiv njegovog bivšeg saradnika Roba Portera.
„Protivim se porodičnom nasilju i svako ovde to zna. U potpunosti se protivim zlostavljanju u porodici u svakom obliku. Svako to zna i skoro da to ne bi ni trebalo da se pominje”, rekao je Tramp novinarima, prenosi Rojters.
Republikanski kongresmen Trej Gaudi, predsedavajući Komiteta za nadzor i vladine reforme Predstavničkog doma Kongresa, rekao je da je istraživao kada je Bela Kuća saznala „potencijalne degradirajuće i diskvalifikujuće informacije” o Porteru, bivšem sekretaru nadležnom za pitanja osoblja.
Porter je, kako podseća agencija, Belu kuću napustio prošle nedelje, nakon što su njegove dve bivše supruge izjavile da ih je on zlostavljao, što je on negirao.
Predsednik Predstavničkog doma Kongresa Pol Rajan je u međuvremenu rekao da bi Bela Kuća trebalo da poboljša svoj proces provere.
„Ako osoba koja vrši nasilje u porodici uđe u vladu, onda postoji slom u sistemu”, rekao je Rajan na konferenciji za novinare.
Porterov odlazak, pokrenuo je pitanja o tome koliko dugo su zvaničnici, poput šefa kabineta Džona Kelija znali o ovim optužbama, kao i da li je postojao bezbednosni rizik od Portera u Beloj kući.
Neki zvaničnici u Beloj kući i neki Trampovi spoljni saradnici su izneli kritiku na račun Kelija i toga kako je vodio taj slučaj, međutim , potpredsednik Majk Pens je istakao u intervjuu u za portal Aksios da on veoma poštuje Kelija, iako je istakao da je Bela kuća mogla bolje da se suoči sa ovim slučajem.
„Džon Keli je odradio odličan posao kao šef predsedničkog kabineta SAD i radujem se nastavku saradnje sa njim u mnogim mesecima koji su pred nama”, rekao je Pens.
Bela kuća je saopštila da je Keli zatražio Porterovu ostavku nakon što je postao „u potpunosti svestan” optužbi prošle srede, što je, kako navodi agencija, bilo istog dana kada je Dejli Mejl objavio fotografiju na kojoj se vidi jedna od Porterovih bivših žena sa modricom na oku.
Kako britanska agencija navodi, Tramp je u nekoliko navrata branio Portera bez izražavanja empatije prema žrtvama porodičnog zlostavljanja, a više od 12 žena je optužilo i Trampa za seksualne napade u godinama pre nego što je postao predsednik.
Tramp je te optužbe negirao optužujući demokrate i medije da sprovode „prljavu” kampanju protiv njega. (Tanjug)

Zuma: Podnosim ostavku
U tridesetominutnom obraćanju naciji, 75-godišnji predsednik Južnoafričke Republike Džejkob Zuma je saopštio da je odlučio da podnese ostavku.
Afrički nacionalni kongres je u utorak, posle sastanka Zume i lidera ANC Sirila Ramafose koji je trajao 13 sati, zatražio od Zume) da ponese ostavku "za dobrobit zemlje".
Ramafosa je u decembru izabran na čelo ANC, 106 godina stare partije, tesno pobedivši bivšu Zuminu ženu, Nkosazanu Dlamini-Zumu.
Vrhovni sud Južnoafričke Republike 2016. godine je presudio da je Zuma prekršio Ustav kada nije uspeo da otplati novac vlade, koji je potrošio na svoju privatnu kuću.
Prošle godine, Vrhovni apelacioni sud presudio je da Zuma mora da se suoči sa 18 tačaka za korupciju, prevaru, reketiranje i pranje novca u vezi sa sporazumom o naoružanju iz 1999. godine.
Južnoafrička ekonomija u stagnaciji je tokom Zumine devetogodišnje vladavine, a banke i rudarske kompanije nisu voljne da investiraju u toj zemlji zbog široko rasprostranjene korupcije i nestabilnosti. (Tanjug)

Bilo je i mnogo gorih dana
Od našeg specijalnog izveštača
Jerusalim – Kod stepenica ispred starog Jerusalima i dalje stoji plakat s natpisom „Bože, blagoslovi Trampa”, jedan od mnogih koji su preplavili grad od žućkastog kamena kada je američki predsednik početkom decembra priznao ovaj grad kao prestonicu Izraela. Odmah pored je i poruka dobrodošlice potpredsedniku Majku Pensu, „pravom prijatelju cionista”, postavljena uoči januarske posete.
„Ne znam ko je to postavio, možda su hrišćani”, kao da se pravda mlada Izraelka Dafne dok delegaciju stranih novinara vodi u obilazak grada za koji umesto turističkog vodiča može da posluži i Biblija.
Plakate ispod zidina koje opasuju svetinje tri religije zaista su postavili hrišćani, i to američki evangelisti, uvereni da će ono što je njihov predsednik uradio za Izrael doneti božji blagoslov Americi.

Sveopšta selidba Kineza za Novu godinu
Ki­ne­ska no­va go­di­na, go­di­na psa u nji­ho­vom zo­di­ja­ku, ot­po­či­nje da­nas, ozna­ča­va­ju­ći po­če­tak ve­li­kog Pro­leć­nog fe­sti­va­la, sed­mo­dnev­nog na­ci­o­nal­nog pra­zni­ka. Ce­la Ki­na je u po­kre­tu. Za­pra­vo, na no­ga­ma su već de­se­tak da­na. Ovaj va­žan tra­di­ci­o­nal­ni do­ga­đaj sla­ve u kru­gu po­ro­di­ce, zbog če­ga se oče­ku­je da će vo­zo­vi­ma, auto­bu­si­ma i avi­o­ni­ma to­kom ovog i u pr­vih de­se­tak da­na sle­de­ćeg me­se­ca ostva­ri­ti čak tri mi­li­jar­de pu­to­va­nja. Ako se u ob­zir uzmu i tu­re auto­mo­bi­li­ma, broj pu­to­va­nja ra­ste na još oko 700 mi­li­o­na. 
Reč je o naj­ve­ćoj svet­skoj go­di­šnjoj mi­gra­ci­ji, a raz­me­re kre­ta­nja lju­di ši­rom Ki­ne, a i po ino­stran­stvu – za­pa­nju­ju­će su. 
Da bi, pri­me­ra ra­di, Uje­di­nje­no Kra­ljev­stvo do­sti­glo ovaj uči­nak, bi­lo bi po­treb­no da sva­ki Bri­ta­nac ove go­di­ne kre­ne na put 45 pu­ta.

Berkli postao utočište za korisnike marihuane
VAŠINGTON - Grad Berkli u Kaliforniji proglasio se gradom utočištem za korisnike marihuane, braneći gradskim vlastima da pomažu saveznim zvaničnicima u primeni zakona o marihuani.
Kako javlja AP, gradski savet je jednoglasno doneo odluku u utorak na osnovu rezolucije koju su predložili gradonačelnik Džesi Aregin i članovi gradskog saveta Ben Bartlet i Šeril Davila.
Aregin je istakao da je ta deklaracija direktan odgovor na odluku američkog državnog tužioca Džefa Sešnsa da preokrene politiku nemešanja u pravne operacije saveznih zemalja u vezi sa marihuanom, koju je vodila administracija bivšeg predsednika Baraka Obame.
Aregin je takođe rekao da bi Berkli mogao da postane prvi grad u toj saveznoj državi koji će usvojiti takvu meru.
Ta mera, kako se navodi, ne sprečava zvaničnike grada da pomažu federalnim istražnim organima u istraživanju drugih zločina povezanih sa drogom.
Ovaj grad je poznat i po Univerzitetu Kalifornije u Berkliju (takođe poznatog i pod nazivom Kal i Berkli).
Najstariji je među deset najvećih kampusa povezanih u Univerzitet Kalifornije. Berkli nudi oko 300 osnovnih i postdiplomskih programa u širokom spektru disciplina.
U novembru 2016, državljani Kalifornije su glasali za legalizaciju marihuane u svrhu rekreativnog korišćenja i za ukidanje zločina koji povezanih sa marihuanom, javlja AP a prenosi Tanjug.

Argentina nudi 4,9 miliona dolara za informaciju o nestaloj podmornici
BUENOS AJRES - Argentinske vlasti objavile su nagradu od 4,9 miliona dolara (98 miliona pezosa) za informaciju koja bi pomogla pronalaženju podmornice „ARA San Huan” koja je nestala 15. novembra prošle godine nakon što je sa 44 članova posade napustila grad Ušuaja na krajnjem jugu Argentine.
Agencija Telam objavila da saopštenje o nagradi objavljeno danas ma sajtu argentinskog Ministarstva odbrane.
U saopštenju se navodi da će nagrada pripasti osobi koja će „pružiti informaciju i pouzdane podatke koji će omogućiti pronalaženje tačne lokacije” podmornice.
Argentinska mornarica obustavila je 30. novembra spasilačku akciju, ali je potraga za podmornicom nastavljena, javlja Tass a prenosi Tanjug.

Makron seli novinare iz Jelisejske palate
PARIZ  - Kabinet francuskog predsednika Emanuela Makrona planira da zatvori pres sobu u Jelisejskoj palati u okviru Makronovih širih nastojanja da drži pod kontrolom svoj imidž u javnosti.
Savetnici francuskog predsednika saopštili su da će novinari biti premešteni na novu lokaciju van predsedničke palate, čime će imati manje uvida u Makronove predsedničke aktivnosti.
Portparol francuske vlade rekao je da je razlog za premeštanje novinara operativne prirode, a ne pokušaj da im se smanji uvid u aktivnosti predsednika.
Neimenovani savetnik Emauela Makrona rekao je da je premeštanje pres sobe kraj „privilegija” za novinare koji su imali prostor za rad u Jelisejskoj palati duže od 40 godina.
Kabinet francuskog predsednika sve češće koristi društvene mreže za objavljivanje informacija, umesto da javno odgovara na pitanja medija, javlja AP a prenosi Beta.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Pucnjava kod sedišta NSA, troje ranjeno
FORT MID - Američke vlasti saopštile su da policija istražuje „incident” koji se desio na prostoru sedišta američke Nacionalne bezbednosne agencije (NSA) u fort Midu u saveznoj državi Merilend, javlja lokalni „Baltimor san”, dok Rojters prenosi navode drugih lokalnih medija da su tri osobe upucane i jedna uhapšena.
Navodi se da je autoput prema Fort Midu zatvoren u oba smera i da je Federalni istražni biro uputio agente da istraže incident.
„Foks” i „Si-Bi-Es njuz” prikazali su snimke na kojima se vidi crni džip parkiran u blizini ulaza u kompleks NSA, a na vetrobranu su rupe koje izgledaju kao da su od metaka. Vozilo se nalazi na kraju slepog puta koji je ograđen sa jedne strane betonskom ogradom, a sa ogradom od lanaca, kod same kapije.
Navodi se da portparol sedišta NSA nije potvrdio pucnjavu niti da se izrešetano vozilo nalazi na ulazu u kompleks, ali jeste da je jedna osoba povređena i da je prevezena, ne precizirajući gde je odvedena.
Iz Bele kuće je saopšteno da je predsednik SAD Donald Tramp obavešten o incidentu.
Podseća se da su u martu 2015. dve osobe pokušale da se džipom probiju kroz kapiju ovog kompleksa koja je pod velikim obezbeđenjem, pri čemu su policajci ubili jednu od osoba u vozilu. Prema tadašnjim navodima medija, ove osobe su ili pogrešno skrenule ili koristile drogu. (Tanjug)

Moravjecki: Samo Poljaci, Srbi i Grci nisu bili Hilterovi kolaboranti
Varšava - Premijer Poljske Mateuš Moravjecki je ocenio da je nedopustivo optuživati Poljake za „tuđe ratne zločine”, posebno jer su, kako je rekao, Poljaci, zajedno sa Srbima, Grcima i Jevrejima, bili jedini narod u okupiranoj Evropi koji nije sarađivao sa Hitlerovim fašistima. „Poljska, imajući u vidu svoju istoriju, ne moža da bude optuživana za tuđe zločine. Ne mogu se mešati dželati sa žrtvama”, kazao je Moravjecki.
On je to rekao povodom spora Posljske sa Izraelom i SAD oko novog paragrafa u poljskom Zakonu o Institutu pamćenja naroda kojim se s tri godine zatvora preti za svako pripisivanje poljskoj državi i narodu ratnih zločina ili saučesništva u Holokaustu. Moravjecki je u intervjuu poljskoj agenciji PAP naglasio da tokom Drugog svetskog rata Poljska kao država, njen pokret otpora i vlada u egzilu u Londonu, nisu sarađivali sa nacistima.
„Nije bilo poljskih logora smrti, nije bilo poljskog Gestapa, nije bilo poljskih gasnih komora. Poljski narod i poljska država nisu sarađivali s nacistima, već je bilo upravo suprotno: zajedno s jevrejskim narodom, Srbima i Grcima, jedini nisu bili kolaboranti Nemačke. Jevreji su najteže pogođeni, ali i Poljaci su pretrpeli nezamislive nepravde”, kazao je Moravjecki.
Izmenom Zakona o Institutu pamćenja naroda vladajući konzervativci iz stranke Pravo i Pravda žele da zaštite ugled Poljske i Poljaka pred optužbama da su bili Hitlerovi saučesnici u Holokaustu, zbog zločina pojedinih Poljaka nad Jevrejima i pogroma, čega je bilo i posle rata, 1946. godine, u gradu Kjelce.
Međutim, Izrael, SAD i jevrejske organizacije protumačili su izmenu tog poljskog zakona kao pokušaj da se spreče svedočenja preživelih iz Holokausta da su se, krijući se od nacista, podjednako plašili i suseda Poljaka da ih ne opljačkaju, ne izruče Nemcima ili da ih sami ne ubiju.
Predsednik Andžej Duda je potpisao zakon, ali ga je odmah uputio Ustavnom sudu da proveri da li izmene guše slobodu govora i pravo novinara, recimo da pišu o tim zločinima nekih Poljaka nad Jevrejima tokom Drugog svetskog rata, i da li je eventualno potrebno da se paragraf o tome precizira.
Vlada i sam premijer Mateuš Moravjecki nastoje da izglade spor sa Izraelom, a pre svega sa SAD, jer je iz Vašingtona stiglo upozorenje da taj spor može negativno da utiče i na savezničke odnose Vašingtona i Varšave. Poljska na SAD na vojnom planu gleda kao na glavnog garanta svoje bezbednosti i stalo joj je do prisustva hiljada američkih vojnika. (Beta)

Jildirim: Turska i Grčka dijalogom da smire tenzije
ANKARA – Turski premijer Binali Jildirim izjavio je danas da su se Turska i Grčka dogovorile da dijalogom smire tenzije, dan nakon sudara turskog broda sa čamcem Obalske straže Grčke u Egejkom moru.
On je kazao da je tokom telefonskog razgovora sa grčkim premijerom Aleksisom Ciprasom rekao da Grčka mora da se uzdrži od poteza koji zatežu odnose dve zemlje i da Egej treba da bude „more prijateljstva”, prenosi Rojters.
„Postigli smo sporazum prema kome će od sada tenzije da se rešavaju politički i diplomatski na mnogo mirniji način, kroz razumevanje i kanalima stalno otvorenog dijaloga”, rekao je Jildirim.
On je najavio i da će grčki i turski načelnici generalštaba vojske da se sastanu na marginama NATO sastanka, koji će se održati u maju ove godine u Briselu. (Tanjug)

Turska vojska ubila 1.485 terorista u Afrinu
ANKARA – Turska vojska ubila je ukupno 1.485 terorista tokom vojne operacije „Maslinova grana” u severnom sirijskom regionu Afrin, saopštio je danas Generalštab Vojske Turske.
U saopštenju je navedeno da je danas u Afrinu ubijeno 46 terorista, prenela je agencija Tas.
Vojna operacija u Afrinu protiv, kako se navodi, kurdskih „Jedinica za zaštitu naroda” (YPG), Kurdistanske radničke partije (PKK), Demokratske savezne partije, započela je 20. januara.
Te kurdske organizacije Ankara smatra teroristima povezanim sa kurdskim pobunjenicima u Turskoj.
U Afrinu živi oko milion i po Kurda i izbeglica iz drugih područja Sirije, u kojoj već sedam godina traje građanski rat.
Kurde u Siriji podržavaju SAD i zbog toga se pojačala napetost između članica NATO - SAD i Turske. (Tanjug)

Makron: Napašćemo Siriju ako su koristili hemijsko oružje
PARIZ – Francuski predsednik Emanuel Makron zapretio je da će napasti Siriju ukoliko se dokaže da je vlada te zemlje koristila hemijsko oružje na civilima.
„Udarićemo na mesto s kog je lansirano (hemijsko oružje) ili gde je organizovano”, rekao je Makron novinarima.
Makron je, međutim, naglasio da francuske obaveštajne službe za sada nisu našle dokaz da je upotrebljeno zabranjeno hemijsko oružje.
Obraćajući se u Parizu, Makron je potvrdio svoj stav da je upotreba hemijsko oružja „crvena linija” za njegovu vladu.
Makronovi komentari usledili su nakon mnogobrojnih izveštaja o navodnim napadima hlorom u Siriji od početka janura.
Sirijska vlada oštro negira da je upotrebila hemijsko oružje navodeći da njena meta nisu civili. (Tanjug)

London i dalje želi da Asanža smesti iza brave
Britanija nije odustala od namere da liši slobode osnivača „Vikiliksa” jer je sud u Londonu juče presudio protiv žalbe Australijanca u kojoj se tvrdilo da je nalog za njegovim pritvaranjem besmislen jer je švedska optužnica, zbog koje je slučaj i pokrenut, odbačena.
Poternica za Džulijanom Asanžom (46) ostaje na snazi i delioci pravde su mu poručili da će biti uhapšen čim napusti ambasadu Ekvadora, gde se skriva poslednjih šest godina, prenosi „Gardijan”. Australijski novinar i aktivista dospeo je u žižu interesovanja kada je 2010. objavio američke vojne i diplomatske tajne. Posle toga je u Švedskoj protiv njega podignuta optužnica za seksualne napade. Odbacio je tužbu kao američku podvalu čiji je cilj njegova ekstradicija SAD, gde bi mu se sudilo zbog dokumenata objavljenih na „Vikiliksu”. Britanija, u kojoj se tada nalazio, lišila ga je slobode, ali i ubrzo pustila iz pritvora.

Džejkob Zuma traži otkazni rok
Prema izveštajima agencija
Džejkob Zuma (75) je odlučio da se usprotivi ultimatumu koji mu je postavila vladajuća partija Južne Afrike, čiji je i sam član – da u roku od 48 sati podnese ostavku na mesto predsednika države, gurajući tako zemlju u nezabeleženu političku krizu, prenosi „Gardijan”.
Odluka da se Zumi ponudi da sam siđe s vlasti ili da bude svrgnut doneta je na sastanku najviše rangiranih predstavnika partije Afrički nacionalni kongres (ANK), koji je sazvan po hitnom postupku u ponedeljak uveče. Do sastanka je došlo nakon što su u toku vikenda propali pregovori o primopredaji vlasti koje su vodili Zuma i potpredsednik Siril Ramafosa, koji je u decembru preuzeo vođstvo ANK-om.
Izvori britanskog dnevnika navode da je sastanak rukovodstva partije trajao deset sati i da ga je obeležila uzavrela debata. Sa zaključcima skupa, Ramafosa i još jedan bivši Zumin savetnik su se zaputili u predsedničku palatu i isporučili ultimatum predsedniku.
Zuma, koji je na predsedničkom položaju od 2009, zahtevao je svojevrsni „otkazni rok” od tri meseca pre nego što i definitivno podnese ostavku.
Prema procenama komentatora, sledeća opcija koju ANK ima na stolu jeste da u parlamentu pokrene glasanje o nepoverenju svom nekadašnjem lideru. Svrgavanje predsednika na ovakav način već je u pojedinim krugovima okarakterisano kao opcija iz „noćne more”.
Zuminu vladavinu obeležili su ekonomski pad i mnogobrojne optužbe za korupciju koje su potkopale imidž i legitimitet partije koja je predvodila i južnoafričko oslobađanje od aparthejda 1994.
Bilo kako bilo, čini se da predsednik i dalje ima značajnu moć unutar partijskih struktura, kao i na lokalu u mnogim delovima Južoafričke Republike. Politički analitičar Ralf Matega kaže za „Gardijan”: „Zuma nije samo osoba, on je sistem. Postoji mnogo ljudi čija je politička sudbina veza za njega.”
Tanjug prenosi da je Ramafosa u decembru tesno pobedio bivšu Zuminu ženu, Nkosazanu Dlamini-Zumu u bici za lidera ANK.
Zuma veruje da je žrtva zavere za Zapada i, ako je verovati objavama njegove supruge  Tobeke Madiba-Zuma na „Instagramu”, nema nameru da ode s mesta šefa države.
Južnoafrička ekonomija u stagnaciji je tokom Zumine vladavine, a banke i rudarske kompanije nisu voljne da investiraju u toj zemlji zbog široko rasprostranjene korupcije i nestabilnosti.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.


  </body>
 </text>
</TEI>