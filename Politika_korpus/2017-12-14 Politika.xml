<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>No source: this is an original work.</p>
   </sourceDesc>
  </fileDesc>
 </teiHeader>
 <text>
  <body>
Pen­zi­ja je ste­če­no pra­vo i ne mo­že se uki­nu­ti
Po­vo­dom iz­ja­va mi­ni­stra Du­ša­na Vu­je­vi­ća i ko­men­ta­ra, a u ve­zi Fon­da PIO i ne­ja­sno­ća oko za­ko­na PIO i na­či­na od­re­đi­va­nja pen­zi­ja, že­lim da na­gla­sim sle­de­će. 
U Usta­vu je na­bro­ja­no 18 lič­nih pra­va i slo­bo­da gra­đa­na, me­đu ko­ji­ma je i pra­vo na pen­zi­ju. Da­kle, pen­zi­ja je ste­če­no pra­vo i ne mo­že bi­ti uki­nu­to. Za­kon PIO je u su­prot­no­sti sa Usta­vom, jer po nje­mu „ni­ko ne­ma pra­vo da stek­ne dve dr­žav­ne pen­zi­je”, a pen­zi­o­ne­ru ko­ji ra­di (kao pred­u­zet­nik, npr. advo­kat), i da­lje se na­pla­ću­ju do­pri­no­si za PIO. Moj po­koj­ni otac ste­kao je pen­zi­ju ra­de­ći u SUP-u i ra­tu­ju­ći u Dru­gom svet­skom ra­tu, da­kle be­ne­fi­ci­ra­nim sta­žom i pri­zna­va­njem go­di­na ra­to­va­nja u staž, 1969. je ste­kao pen­zi­ju, ali je na­sta­vio da ra­di kao advo­kat. Pr­vih 25 go­di­na ra­da u advo­ka­tu­ri ni­je do­bio ni di­na­ra od svo­je pen­zi­je, a on­da su mu od­re­di­li ne­ki iz­nos sma­nje­ne pen­zi­je.
Ka­da je ste­kao 40 go­di­na sta­ža kao advo­kat, da­kle advo­kat­sku pen­zi­ju, su­dio se sa PIO i na Vr­hov­nom su­du su pre­su­di­li da „iz prin­ci­pa so­li­dar­no­sti An­dri­ja Ili­jin (moj otac) tre­ba da se od­rek­ne jed­ne od pen­zi­ja”, da je on je­din­stven slu­čaj i da ne mo­gu zbog nje­ga da me­nja­ju za­kon. Na­sta­vio je da ra­di još šest go­di­na, a on­da je tra­žio da mu iz­ra­ču­na­ju pen­zi­ju, ovaj put ne kao pred­u­zet­ni­ku ne­go kao čo­ve­ku ko­ji je pre­stao da ra­di sa 76 go­di­na pri­zna­tog sta­ža i ne­pre­kid­nim upla­ta­ma do­pri­no­sa u Fond PIO. Ni­je se ni­šta pro­me­ni­lo, ni­je ni­šta no­vo pre­ra­ču­na­to, čak je di­rek­tor­ka PIO u Su­bo­ti­ci iz­ja­vi­la da je moj otac bio po­zvan i da mu je ob­ja­šnje­no da su „dve pen­zi­je u zbi­ru ma­nje ne­go jed­na”. 
Pre dve go­di­ne, Osnov­ni sud je do­neo ne­ko­li­ko pre­su­da pro­tiv PIO zbog neo­prav­da­nih na­pla­ći­va­nja do­pri­no­sa PIO, pa su is­pla­ti­li po­sled­njih de­set go­di­na, ali evo sa­da su us­pe­li da Vr­hov­ni ka­sa­ci­o­ni sud po­ni­šti ove pre­su­de. I u dru­gim gra­do­vi­ma ima ova­kvih po­ni­šte­nih pre­su­da, odr­ža­va­ni su i se­mi­na­ri sa te­mom „pro­tiv­za­ko­ni­te na­pla­te”. Mo­ra­će­mo da vra­ti­mo no­vac ko­ji nam je is­pla­ćen, na­rav­no sa ka­ma­tom za dve go­di­ne. 
Za­klju­čak, za­ko­ni ko­ji su do­ne­ti kao po­seb­ni za Fond PIO, a i za osta­le jav­ne usta­no­ve – smi­šlje­ni su na­mer­no da bi se mo­gli tu­ma­či­ti na raz­ne na­či­ne, što po­go­du­je ko­rup­ci­ji. Jav­na pred­u­ze­ća mo­gu da na­te­ra­ju su­do­ve da do­ne­su pre­su­de ko­je se prav­no mo­gu na­zva­ti „non­sens”, ili bi­lo šta na­pi­sa­ti. Ovo je glav­ni raz­log za­što sve vi­še mla­dih lju­di be­ži u ino­stran­stvo, da­kle ne­mo­guć­nost ostva­ri­va­nja ljud­skih pra­va.
 
Dra­gan Ili­jin, Su­bo­ti­ca

Od  svih, mi smo najviše glumačka nacija
Glumicu Marinu Ćosić (22) posle debija u seriji „Ubice mog oca”, gledamo u „Senkama nad Balkanom”, u kojoj nije imala problem da se obnaži, i u seriji „Istine i laži” u  kojoj glumi srednjoškolku Sofiju.
U seriji „Ubice mog oca” tumačila je ubijenu Milice Despotović, oko koje se gradi zaplet. Njen lik vidi se u samo nekoliko kadrova pre ubistva...
– Taj lik je mogao svako da odigra. Kad sam prihvatala ulogu kroz glavu mi je prolazilo da je to bio dobar prvi susret sa kamerom i rasterećenje za sledeći put, jer u toj ulozi nisam mogla da se izblamiram. O toj se ulozi u seriji priča u 10 epizoda, što je načilo da ću biti zapažena, ali tek toliko da se ljudi pitaju: ko je ova devojka? U međuvremenu, Marina je debitovala na filmu, odigravši Kalinu u „Zoni Zamfirovoj 2”... Ivan Aranđelović
PROFESIJA SCENOGRAF
Čovek od uspeha

Na filmu nema sentimentalnosti i opraštanja, kaže Miljen Kljaković Kreka. Ovaj izuzetan scenograf već dugo živi i radi na relaciji Beograd – Pariz – Los Anđeles, a njegovi „radovi” su čitavi gradovi.  Kao i većina h kolega, znanje i iskustvo je sticao u hodu, radeći na filmovima različitih žanrova. Ono što mu je dala diploma Likovne akademije i malo sreće da mu poverenje ukažu Goran Marković, Srđan Karanović, Goran Paskaljević, Slobodan Šijan, Emir Kusturica… Kreka je iskoristio na najbolji način.
A sve je počelo sa domaćim filmom „Specijalno vaspitanje”, da bi se kasnije našao i u francuskoj „Delikatesnoj radnji”, filmskom projektu koji mu je doneo znčajne  nagrade. Na listi „njegovih”  naslova su i: „Miris poljskog cveća”, „Varljivo leto ’68”, „Jagode u grlu”, „Arizona drim”, „Podzemlje”, „Sveti Georgije ubiva aždahu”, „Nomad”, „Tajni prolaz”, „Gutač grehova”, „Vrste 2”...
– „Specijalno vaspitanje” je za mene bila ozbiljna avantura i izlet u nepoznato – kaže Miljen Kljaković Kreka–„Delikatesna radnja” je nešto drugo: prvi izlet u svet, praćen strahovima i noćnim morama. Strana zemlja, jezik koji ne poznajem i očekivanja producenta da ću napraviti scenografsko čudo... I, ono se desilo! Ko je tada mogao pretpostaviti da će taj film doneti  nagradu Evropske filmske akademije i francusku nacionalnu nagradu „Cezar”... Ljiljana Petrović
TV AUTORI
Najvažniji je zdrav razum

Čar emisije „Eksploziv” je što sve priče predstavljamo iz drugačijeg ugla. Trudimo se da budemo aktuelni, da se držimo osnovnih postulata novinarstva, ali da imamo specifični autorski pristup i da prikažemo nešto što drugi možda ne bi ni primetili, a što svakog interesuje, kaže novinarka TV Prva Ana Rajković.
Ona je za sedam godina koliko radi na TV Prva, snimila je veliki broj upečatljivih priloga, a nedavno je emitovan serijal o uticaju NATO bombardovanja na zdravlje ljudi, koji je skrenuo posebnu pažnju gledaoca.
Na pitanje  koji su zaključci ovakvog obimnog istraživanja, Rajkovićeva kaže da ona nikada ne donosi zaključak, već to prepušta gledaocima. Na njoj je da temu sagleda iz svih uglova, da razgovara sa relevantnim sagovornicima i da čuje obe strane, ali pre svega, glas gledaoca koji je u fokusu „Eksploziva”... Isidora Masniković
POD SVETLOŠĆU REFLEKTORA
„Molitva” je kriva za sve

Spot za evrovizijsku pobedničku „Molitva” pesmu bio je moja ulaznica za veliki svet koreografije. Zapravo, ova pesma mi je otvorila vrata, a kvalitet je moja ulaznica i jedina karta na koju igram i koja mi obezbeđuje trajanje, priča koreograf Milan Gromilić koji je između ostalog osmislio plesne numere za velke televizijs šou programe „Tvoje lice zvuči poznato” i „Luda noć”... Snežana Čikarić
ZVEZDE STRANIH SERIJA
Glumom protiv poroka

Tom Hardi ne krije da je imao težak period koji su obeležili  alkohol i droga, ali veruje da pravim savetima može da utiče na sve koji imaju taj problem.Britanski glumac je velika holivudska zvezda. Iza njega su neki od najpopularnijih filmova poput „Uspona mračnog viteza” i „Početka”, koje je režirao Kristofer Nolan, „Povratnika” Alehandra Gonsalesa Injaritua i „Pobesnelog Maksa” Džordža Milera iz 2015. godine. Briljirao je u ulozi kriminalca Bronsona u istoimenom filmu Nikolasa Vindinga, kao i u hit serijama „Birmingemska banda” i „Tabu” (vikendom u 22.00 na RTS 2). Od ovih projekata zaradio je milione dolara i našao se na vrhu liste producenata koji pripremaju nove filmske hitove... Lazar Kovačević
OPŠIRNIJE U ŠTAMPANOM I DIGITALNOM IZDANjU

Repeticija
Najdugovečniji jutarnji program na našim televizijama, onaj na RTS-u, verovatno ima i najveću gledanost. Ali, to kao da je uljuljkalo njegove urednike koji su dozvolili da ovaj program, koji je decenijama važio za rasadnik dobrih voditelja i novinara, izgubi korak sa vremenom i postane isuviše spor. Jutro nije vreme za duge i ozbiljne razgovore sa gostima, već za dinamičan i zanimljiv program u kojem će se servisne informacije o vremenu i saobraćaju, uključenja dopisnika iz gradova širom Srbije smenjivati sa zanimljivostima iz sveta, video-klipovima sa kvalitetnom muzikom (uostalom, imaju svoj PGP koji ih snabdeva muzikom i spotovima) i raznoraznim savetima... A što je najgore, gledaoci imaju utisak da i voditelji pate od nedostatka energije (sem Dragane Kosjerine) i da jedva čekaju da se program okonča i oslobodi termin, kome drugom do – reprizi domaće serije.
I to što što se „Jutarnji program” javnog servisa prvi završava, u devet časova, dok se konkurencija tek razigrava, nije dobar potez.
„Repetitio mater studiorum est”, to jest, ponavljanje je majka mudrosti, govorili su stari Latini, a naši autori serija to primenjuju prečesto. I vrlo bukvalno. Gotovo da nema domaće serije koja prva dva ili tri minuta ne ponavlja scene iz prethodno viđene epizode. Sve bi bilo u redu da se radi o pričama sa mnogobrojnim likovima, komplikovanom dramskom radnjom, ili kriminalistički storijama u čiji zaplet valja uvesti one gledaoce koji su propustili da vide ranije nastavke, ali očigledno da se kod nas svaka dobra praksa pretvara u svoju suprotnost. Tako da ako seriju „Pas laje a vetar nosi” gledate na RTS-u u redovnom, premijernom terminu subotom u 20 sati, ta se epizoda reprizira sledeće subote u 16, a zatim na početku nove sledi poduže podsećanje na „ključne scene”. A bez preterivanja, kod serije „Mamini sinovi” taman pomislite da se neko zabunio i pustio prošlonedeljnu epizodu, kad ono krene špica i shvatite da, što kaže narodna pesma, „nije greška, već namera moja” i da ćete, ipak, pratiti i novu epizodu. Da ne ulazimo u to kako je ugovorima regulisano plaćanje između producenta i televizije koja ih emituje i da li te „mini-reprize” ulaze u minutažu serije – mnogo je bitnije to da one zamaraju gledaoce!
Sa druge strane, odlični, zanimljivi i vrlo korisni igrani spotovi o bezbednosti dece na internetu „Izaberi pametno i bezbedno” zaslužuju da se na RTS-u što češće prikazuju, a ne da služe da se njima premoste pauze između dve emisije, najčešće prepodnevne.
Jer tu je ponavljanje majka – i mudrosti i opreza!

Hvali selo, u gradu živi
Član Akademijskog odbora za selo SANU i Naučnog društva ekonomista Srbije
TEKST SAMO U ŠTAMPANOM I DIGITALNOM IZDANjU

Sve upućuje na „nemački model”
Diplomata u penziji
TEKST SAMO U ŠTAMPANOM I DIGITALNOM IZDANjU

Crnja ili gora
Član Političkog saveta Narodne stranke, Napredni klub
TEKST SAMO U ŠTAMPANOM I DIGITALNOM IZDANjU

Do prve plate u svom preduzeću
Ana Minić je studentkinja četvrte godine Elektrotehničkog fakulteta u Beogradu, smer energetika. Do dobijanja diplome ima još ispita ali, kako kaže, to je ne sprečava da ide na sajmove zapošljavanja, tribine i simulacije za razgovor za posao kako bi saznala šta je čeka u budućnosti. Akademci sve više shvataju da put do radnog mesta vodi preko pretraga oglasa i krstarenja internetom, slanja mejlova kompanijama, razgovora sa poslodavcima, volontiranja i prakse.
– Zanimaju me obnovljivi izori energije i smatram da ću u toj oblasti naći posao. Puno je nezaposlenih i teško je naći posao pa smo svi svesni da sami moramo da se angažujemo u traženju šanse – razmišlja ova dvadesetdvogodišnja studentkinja.
Svoje razmišljanje prenela je reporteru Magazina u pauzi tribine „Digitalizuj svoju budućnost” održane nedavno u okviru Francuske nedelje, koju već pet godina zaredom organizuje „Šnajder elektrik”, uz pomoć Francusko-srpske privredne komore.
Tom prilikom Ana je sa desetinama drugih studenata dobila priliku da vidi kako predstavnici francuskih kompanija prisutni u našoj zemlji obavljaju razgovor sa onima koji su se prijavili na konkurs za neki posao.
– Simulacija razgovara dobro će im doći kada sa diplomama pokucaju na vrata i dobiju termin za stvarani razgovor kod potencijalnog poslodavca – smatra Biljana Živanov, zadužena za regrutovanje novih radnika u „Hačinson”kompaniji u Rumi, koja je od 2016. prisutna u Srbiji i u kojoj trenutno je petnaestak studenata na praksi.
– Prošlog meseca iz grupe praktikanata dvoje njih dobilo je stalan posao – kaže naša sagovornica.
Na opasku da je ova kompanija udaljena od Beograda i Novog Sada, Nenad Drekalović, student Visoke škole elektrotehnike i računarstva, kao potencijalni kandidat, odgovorio je da putovanje ne bi trebalo da bude problem kada se traga za poslom. Priznaje da bi najviše voleo da živi i radi u Topoli, odakle je rodom, ali kaže da u vreme dobrih saobraćajnica geografska razdaljina nije problem, ako je plata dovoljna za dodatni trošak prevoza: važno je da preostane i za ostale životne potrebe.
Nenad, student druge godine i aktivan član Studentskog parlamenta, na simulaciju razgovora je došao sa laptopom kako bi pokazao svoje dosadašnje projekte. I on se nada da što više iskustva stekne kao akademac, da će mu to biti ulaznica za brži ulazak u svet zaposlenih.
Da su mladi sve aktivniji u traženju posla potvrđuje i Snežana Klašnja, pomoćnica ministra za sport i omladinu republike Srbije.
– Stopa nezaposlenosti mladih u 2016. bila je je 28,5 procenata i skoro je duplo veća od stope nezaposlenosti radno aktivnog stanovništva. Dosadašnje aktivnosti Vlade Srbije daju rezultate. Tako je stopa nezaposlenosti mladih iz 2016. godine za 11 procenata smanjena u odnosu na 2013. kada je iznosila 39,5 procenata, što je svakako dobar rezultat, ali je potrebno nastaviti sa istim trendom – kaže Snežana Klašnja za Magazin.
Naša sagovornica primećuje da se mladi, između 15 i 30 godina, sve više interesuju za subvencije i obuke za samostalno pokretanje posla. Uključuju se u obuke za podizanje svojih kompetencija koje organizuju Nacionalna služba za zapošljavanje, Razvojna agencija Srbije, Privredna komora Srbije i nadležna ministarstva. Tako je, na primer, kroz programe Ministarstva za sport i omladinu Republike Srbije – za pisanje biografija, predstavljanje poslodavcu i obuka za preduzetništvo, pre četiri godine prošlo 981, dok se očekuje da će ih do kraja ove godine proći 3.300 mladih.
– Poseban cilj akcionog plana vlade za povećanje zaposlenosti mladih usmeren je na porast malih i srednjih preduzeća: očekuje se da u ovim firmama, čiji će osnivači biti upravo mladi ljudi, do 2020. godine, bude zaposleno 60.000 mladih. Lane je u novoosnovanim malim i srednjim preduzećima posao našlo 10.844 mladih i za 10 procenata povećan je broj mladih preduzetnika – navodi Snežana Klašnja.
Naši mladi sagovornici, još studenti, Ana i Nenad, na pitanje da li bi otišli iz Srbije zbog posla, imaju slične stavove: kažu da će najpre sreću okušati u domovini, a nadaju se i da će nastavak školovanja na master studijama biti prečica za bržu zamenu indeksa radnom knjižicom. Tek ako sve to bude neuspešno, počeće da traže poslodavca preko granice.

Selo koje „glumi” Ćosićevo mitsko Prerovo
U vreme kada ljudi jedva poznaju najbližu rodbinu i deda obično predstavlja najdaljeg pretka koga znaju, Dragan Gligorijević iz Jagodine čuva vekovnu tradiciju svojih predaka. Kao da ga je, kako sam kaže, Bog predodredio da čuva porodično „blago” sa očeve i majčine strane.
Kuća u Gornjem Račniku nadomak Jagodine, ostala s majčine strane, jedna je od najvrednijih stvari koje je, ne samo spasao zuba vremena već i ovekovečio, jer se u njoj ovih dana snima serija „Koreni” po istoimenom kultnom romanu Dobrice Ćosića.
Kuća oslikana bojama još 1891.
– Čatmara je napravljena pre 134 godine od blata i slame. Deda Relja mi je pričao da su grede iz planine dovožene u duplim zaprežnim kolima. Prozori i vrata su drveni, doksat je autentičan, veliku slavsku sobu krase autentično oslikani kreveti, klupe, veliki sto i kube. U dnevnom boravku postoji ognjište, sovra, tronošci i dolap, preteča viseće kuhinje. Kuća je oslikana 1891. godine bojama koje su i dan-danas postojane – kaže Dragan i dodaje da mu je drago što je Mile Jeremić na njegovom imanju uspeo da sagradi mitsko Prerovo i što je produkcijska kuća od ovog mesta napravila malo filmsko selo.

Autentičan izgled kuće iz 1891. godine (Foto G. Zorkić)

Dragan je ponosan i na to što je po liniji majke Milice daleki potomak kapetana Koče. On brine o spomen-obeležju na kome su Kočina kćerka Ikonija i suprug Petar sagradili kuću.
– Ikonija se zagledala u očevog konjušara Petra Nedeljkovića iz sela Malče kod Niša. Kada je on to saznao, pozvao ju je i pitao da li ga voli. Pomislivši da će da je uda za njega, kćerka je priznala svoju ljubav. Koča joj je potom rekao da se svuče do gole kože. Kada je ona to učinila, Koča je uzeo prteni džak, isekao jedan komad i stavio joj ga na glavu. „Ovo je sve što ćeš od mene da dobiješ za miraz. Sada izađi iz kuće i idi da živiš sa njim” – rekao joj je otac.
Nova puška za krajputaša
Što se tiče očeve strane, Dragan je najponosniji na svog pradedu Živojina Gligorijevića, koji je poginuo u Kolubarskoj bici 1914. godine kao drugopozivac u 38. godini i čije kosti nikada nisu nađene. Spomenik koji su mu podigli udovica Aleksija, sinovi Miroslav i Mihajlo i kćerka Milica, Dragan redovno održava i restaurira, pa izgleda kao da je nedavno podignut.
– Pošto je neko pre dve godine ukrao pušku s krajputaša, postavili smo novu. Sa akademskim vajarem Ivanom Markovićem otišao sam u Zavičajni muzej da bismo prekopirali dimenzije puške tipa „berdan”, ruske jednometne pešadijske puške kalibra 10,67 milimetara iz 1886. godine koja je bila u naoružanju trećeg poziva srpske vojske – veli Dragan, čija je kuća u ulici na čijem početku se nalazi spomenik.
Naš sagovornik čuva i dnevnik svog pokojnog oca Dobrivoja, zvanog Mure, koji je pisao za vreme Drugog svetskog rata. Pisao je Dobrivoje, tada petnaestogodišnjak, kako je čuvao stoku, pomagao na građevinama, išao u školu koja se „učila po privatnim stanovima, jer su sve školske zgrade koristili Nemci i Bugari. U dnevniku je ostalo zabeleženo i da je ta zima 1942. godine bila jaka, sa snegom visokim preko metar i mrazom od 20 stepeni ispod nule. Zapisao je i da je odeća bila nikakva, a umesto čizama na nogama samo đon od daske, opšiven sirovom ovčjom kožom.

Dragan Gligorijević (Foto G. Zorkić)

To je svedočanstvo o teškim vremenima: posla je bilo slabo, hleba još manje, pa se kukuruz mešao sa pasuljem ili krompirom i od toga se pekao hleb. A čovek nije znao koga da se pazi. Nemaca, Bugara, nedićevaca, četnika ili ljotićevaca...
Sećanja iz Drugog svetskog rata
– Još nismo ni znali da je Nemačka napala Jugoslaviju, a Nemci su već devetog aprila bili nadomak grada. Izjutra se čula neka galama, pucnji, muškarci su bili mobilisani, a žene su debatovale šta se to događa. Čuo sam da su Nemci upali u grad i zauzeli poštu. Tačnije, jedan Nemac je ušao, posekao veze, ali tu mu je bio i kraj, jer su ga ubili neki civili – zapisao je Dobrivoje.
Još zanimljivije je kako je pratio šta se dešava na jagodinskom aerodromu u čijoj je blizini stanovao.
– Na aerodromu je bilo oko hiljadu vojnika, šest aviona dvokrilaca i tri jedrilice. Kada se čulo da su Nemci prešli reku Lugomir, nastalo je opšte rasulo, pa su grad ostali da brane samo petorica vojnika, narednik i grupa civila. Civili su dodavali municiju, a vojnici dejstvovali. Šačica ljudi četiri sata je zadržala nemačku oklopnu jedinicu. Priča se da su petokolonaši doveli Nemce zaobilaznim putem do Skvera i da su oni poubijali hrabre vojnike i narednika. Tako su Nemci ušli u Jagodinu. Počeli su da zarobljavaju civile. Hteli su da ih ubiju radi odmazde za vojnika ubijenog u pošti, ali su ih u tome sprečili Klefiš i Mesić, koji su rekli da su to pošteni građani. Nemci su ih pustili kućama.

Teodosić osam poena protiv Orlanda
ORLANDO - Srpski košarkaš Miloš Teodosić postigao je prethodne noći osam poena u pobedi LA Klipersa na gostovanju Orlandu u NBA ligi 106:95.
U drugom meču po povratku na teren posle pauze zbog povrede Teodosić je bio starter, odigrao je 25 minuta i imao je po šest asistencija i skokova.
Nekadašnji plejmejker moskovskog CSKA pogodio je dve trojke iz pet pokušaja, imao je po jednu blokadu i ukradenu loptu uz dve izgubljene. (Tanjug)

Zvezda obeležila uspešnu 2017. godinu
Fudbalski klub Crvena zvezda obeležio je večeras uspešnu 2017. godinu u kojoj su crveno-beli prvi put posle 25 godina izborili proleće u Evropi.
Na svečanosti u hotelu Hajat okupili su se rukovodstvo kluba, prvotimci, stručni štab, legende predvođene Draganom Džajićem, Vladimirom Petrovićem i Dušanom Savićem, kao i prijatelji kluba, sponzori i navijači.
„Ovi fantastični rezultati su putokaz. Ovo nas neće uspavati, nego će nam biti podstrek da budemo još bolji”, rekao je generalni direktor Zvezdan Terzić i podsetio na četiri cilja kluba koji su postavljeni na Skupštini: „Prvo sportski rezultat - to je ono što najviše zanima navijače, a on je fantastičan. Proleće u Evropi i jesenja šampionska titula. Drugo, da se klub finansijski stabilizuje, pre tri godine imali smo 53 miliona evra duga, bez licence za Evropu i blokiran račune. Danas imamo jasne bilanse, dug je prepolovljen i nastavljamo i naredne godine istim putem. Treće, omladinska škola koja mora da bude kamen temeljac razvoja. Šampioni smo u omladinskoj, juniorskoj i kadetskoj selekciji, plus imamo mnogo reprezentativaca. Ulagaćemo i dalje, posebno u infrastrukturu. Četvrto, infrastruktura. Uradili smo tri kompletna terena za omladinsku školu, plus reflektori, dva nova terena, na glavnom stadionu i na pomoćnom ispod severne tribine. Sada ide velika rekonstrukcija zapadne tribine, nadam se da ćemo krenuti sa radovima već u martu”.
Jedan od najzaslužnijih za odlične rezultate crveno-belih Nenad Krstičić izjavio je Tanjugu da je najvažnije što se Zvezda ponovo vratila tamo gde pripada. „Zvezda je opet tamo gde joj je i mesto. I lično sam zadovoljan jer sam odigrao mnogo utakmica i ponovo dobio poziv u reprezentaciju. Sada ćemo da se odmorimo, a na proleće cilj je dupla kruna i što dalje u Ligi Evrope”, rekao je Krstičić uz konstataciju da svaki fudbaler, pa i on, sanja da igra za svoju zemlju na Mundijalu.
Na svečanosti je za Zvezdinog igrača godine proglašen Ričmond Boaći, za najlepši gol izabran je pogodak Gelora Kange protiv Krasnodara, a specijalno priznanje dobio je kapiten Mičel Donald za 100 utakmica u crveno-belom dresu. (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Svetski mediji: Krvava derbi bitka u Beogradu
Svetski mediji u izveštajima iz Beograda sa 156. večitog derbija između Partizana i Crvene zvezde apostrofirali su scene navijačkog nasilja i podsetili da su problemi na tribinama redovna pojava još iz vremena raspada nekadašnje Jugoslavije.
Naslovi poput „Krvava bitka”, „Erupcija nasilja” i slično dominiraju pre svega u britanski medijima poput „Sana” i „Dejli mejla , a „Skaj sport” akcenat stavlja na to da su navijači nasiljem pokvarili dešavanja na terenu.
Zanimljivo, derbi je uslovno rečeno bio hit i na društvenim mrežama na Ostrvu, pogotovo jer je nekadašnji fudbaler Liverpula Sten Kolimor, sada stručni konsultant za fudbal, meč posmatrao uživo u Humskoj i to sa terena i okačio nekoliko snimaka na Tviter. Francuski ugledni list „L'Ekip” apostrofira 17 povređenih u međusobnoj tuči navijača Partizana, a sajt „Jahu” pita da li je duel srpskih klubova definitivno najhaotičniji derbi na planeti.
Mediji u regionu takođe se bave neredima, ali sa blažim ocenama, jer i sami imaju slične probleme. Hrvatski portal „Index” u prvi plan stavlja fotografije golih huligana dok ih policija izvodi sa stadiona, a bosanski „Kliks” navodi međusobni obračun navijača crno-belih. Derbi između Partizana i Crvene zvezde, 156. po redu, završen je rezultatom 1:1. (Tanjug)
Udovičić osudio nasilje na tribinama

Vanja Udovičić (Foto Tanjug/Tanja Valič)
Ministar omladine i sporta Vanja Udovičić danas je osudio nasilje na fudbalskoj utakmici između Partizana i Crvene zvezde u Beogradu, kada je na tribinama Partizanovog stadiona povređeno dvadeset navijača. On je rekao novinarima i da bi svi zajedno u društvu, uključujući i medije trebali da osude to što se sinoć dogodilo na derbiju.
Udovičić je ocenio i da nije dobro što su mediji u prvi plan stavili nasilje na trbanama umesto sjanih dešavanja u sportu, uz ocenu da to može dovesti do daljih negativnih pojava na stadionima. „Ne mogu reči da je ono što se dogodilo (na tribinama) prava slika sporta u Srbiji”, rekao je Udovičić.
On je istakao i da će se, i kao bivši sportista i aktuelni ministar zalagati za stavljanje u prvi plan pravih sportskih vrednosti i sportskih idola. Ocenio je i da od početka primena Zakona o sprečavanju nasilja na stadionima situacija poboljašana, ali nedovoljno, i da još dosta toga treba da se uradi.
Tuča je izbila na južnoj tribini stadiona Partizana u Humskoj tokom prvog poluvremena „večitog” derbija. „Povređeno je ukupno 20 navijača. Mladić, za kojeg je prvo rečeno da je prevezen na reanimaciju na Vojnomedicinskoj akademiji, ima povredu glave i predat je neurohirurgu na VMA”, rekla je agenciji Beta portparolka Hitne pomoći Nada Macura. Tuču na južnoj tribini koja je trajala duže od 10 minuta, na kraju je zaustavila žandarmerija i potom sa stadiona izvela nekoliko navijača. (Beta)

Otkrivena osma planeta u dalekom sunčevom sistemu
KEJP KANAVERAL – Američka svemirska agencija NASA otkrila je, u saradnji s kompanijom Gugl, osmu planetu u dalekom sunčevom sistemu, jedinom koji po broju planeta za sada odgovara našem.
Planetu nisu otkrili ljudi, već mašine, a NASA i Gugl su danas zajedno objavili to otkriće.
Ta planeta kruži oko zvezde Kepler-90, udaljene 2.545 svetlosnih godina. Kao i Zemlja, nova planeta je treća po udaljenosti od svog sunca, ali mu je mnogo bliža, zbog čega temperatura na njenoj površini dostiže 427 stepeni Celzijusa.
Gugl je koristio podatke koje je NASA prikupila specijalnim teleskopom, da konstruiše kompjuterski program usmeren na slabe planetarne signale. Ti signali su toliko brojni da bi ljudima bilo potrebno neopisivo mnogo vremena da ih istraži. (Beta)

Pavaroti među pticama
Živahnost, razigranost i pesma koja podseća na žuborenje vode samo su neke od osobina malino kanarinaca – jednih od najznačajnijih i najrasprostranjenijih ptica pevačica. Ovi mali pernati ljubimci poreklom su iz Belgije i spadaju u grupu kanarinaca pevača. Dugački su između 16 i 17 centimetara. Mužjaci su jarkožute boje, dok su ženke nešto svetlije nijanse.



Pernati ostrvljani

Pripitomljeni pre 500 godina, kanarinci potiču sa Kanarskih ostrva, gde su ih prvi put uočili španski mornari koji su ih doneli u Evropu. Ubrzo zatim počinje uzgoj ovih prelepih ptica, te danas u svetu postoji više od 320 različitih vrsta. Podeljeni su u tri grupe: kanarinci boje, tipskog oblika i pevači. Pored malino kanarinaca, koji pripadaju poslednjoj grupi, ističu se i vrste španski timbrado i harc roler.Ove pernate ostrvljane možete držati same, ali se preporučuje da ih imate u paru. Idealno bi bilo da su suprotnog pola kako bi izbegli sukobe, naročito ako su dva mužjaka u pitanju.Naoružajte se strpljenjem i videćete da se sa drugim vrstama ptica lako zbližavaju. Nećete imati problema ni ako sa psom borave u istoj prostoriji, dok se sa mačkama to ne preporučuje.

Nadaleko poznati po glasu, uživaju posebnu popularnost kod uzgajivača ptica. Jedan od njih je i Aleksandar Živković, student medicine iz Golupca, koji tek posle nepune tri godine uzgoja ove vrste, u svojoj maloj, ali kako ističe, bogatoj kolekciji, broji nešto više od 90 jedinki.
„Kao dete, oduvek sam voleo ptice. Držao sam ih kao kućne ljubimce, čini mi se, celog života. Međutim, opčinjenost malino kanarincima počinje negde pre sedam godina, kada sam kod jednog od najboljih srpskih uzgajivača ove vrste Željka Bojovića iz Velikog Gradišta video kako izgledaju najbolji primerci ovih pevača i – zaljubio sam se na prvu pesmu. Narednih pet godina bio sam čest Željkov gost, posmatrao njihove treninge, osluškivao tonove i maštao o svojoj kolekciji. Sve je počelo iz hobija kada sam kući doneo deset ženki, četiri mužjaka i dva ’učitelja pevanja’. Posle tri godine uzgoja, treninga i ljubavi, moja bogata kolekcija se proširila na preko devedeset ptičica”, priča Živković.
U čast malino kanarinaca organizuju se takmičenja na kojima se proverava i ocenjuje njihova pesma, i to u kategorijama: kolekcije (četiri ptice u grupi), parovi i pojedinačno. Ovi pernati pevači pred sudijom imaju tačno dvadeset minuta da pokažu svoj talenat, a svaki takmičar treba da ispeva 10 „tura” (deset pojedinačnih tonova koji se međusobno razlikuju i čine program koje ptičice pevuše ispred žirija). Samo najbolji ptići uspeju sve da otpevaju, dok se šampioni među raspevanim kanarincima dokazuju i u varijacijama u zadatim „turama”.
„Posle uloženog vremena, treninga, ljubavi i brige, poseban je osećaj učestvovati na takmičenjima koja se organizuju za uzgajivače, u čast malino kanarinaca. Samo kvalitetniji primerci uspeju da otpevaju svih deset tura. Međutim, to nije lako. Potrebne su godine vežbanja. Pobednička ptica, pored nagrada i priznanja, dobija i na ceni. Tada ovaj hobi može da preraste u ozbiljan posao. Cena običnog ptića je između 20 i 30, dok najbolji pevač može vredeti i više stotina evra”, kaže Živković.

Prebranac u prvom planu
Živimo u svetu izobilja, dostupno je povrće i voće iz raznih krajeva sveta. Svežim voćem i povrćem možemo unositi minerale, vitamine i vlakna čak i kada to ranije nismo mogli. Alternativa je upotreba trenutno smrznutog povrća i voća, kao i suvog voća. 
Naravno, ne treba zaboraviti ni zimnicu: kiseli kupus, turšiju, ajvar, domaći kuvani sok od paradajza, a tu su i slatke varijante: džemovi i kompoti. 
Poznato je da je kiseli kupus jedan pravi rudnik vitamina i minerala i cenjen je od davnih vremena. Sarma može da se napravi i u posnoj varijanti i skoro nimalo ne zaostaje za „originalom”. Salata od kiselog kupusa je nezaobilazna u toku posta i jedna od najzdravijih.
Od žitarica birajte one integralne, dakle od celog zrna. One pored energije sadrže puno vlakana. Mahunarke, pasulj, boranija, sočivo su pored energije bogate i proteinima, što u postu puno znači. Nije ni čudo što je prebranac sinonim za posno jelo.
Riba (plava) je dobar izvor omega 3 masnih kiselina i u postu se upotrebljava subotom, nedeljom i praznicima. U suštini sva riba i rečna i morska je zdrava jer sadrži i proteine, koji su bitni za pravilan rast i razvoj, a možemo je naći u ribarnici, svežu ili smrznutu.
Izbegavajte kupovinu pangasijusa, ribe poput domaćeg soma, jer je ovaj „proizvod” iz Vijetnama uzgajan u ekstremno zagađenim vodotokovima reke Mekong. Umesto ove jeftinoće, izaberite neku skuplju, kvalitetniju i mnogo zdraviju ribu.
Riblje štapiće uzmite samo ukoliko nemate alternativu, a od proizvoda su još dostupni i smrznuti plodovi mora: lignje, dagnje, surimi… Konzervirana riba je takođe popularna tokom posta, mada je sveža uvek najbolji izbor. Paštete od ribe sadrže biljna ulja, pa da ne ponavljam priču od malopre.
Post na vodi može biti opasan po zdravlje ako dugo traje, jer se tako lišavamo i životinjskih i biljnih masnoća u ishrani, kao i proteina. Dakle, nema ribe ni ulja, pa tako ni dovoljno energije. 
Post kao promena uobičajenog načina ishrane uglavnom dovodi od probavnih smetnji, ali to je kratkotrajna nuspojava. Ona se takođe javlja i nakon kraja višenedeljnog posta. Pored toga, usled promene ishrane može do glavobolje, razdražljivosti, anemije, depresije, gubitka apetita ili suprotno – gladi.
Glad se javlja ukoliko je šećer u krvi nizak (hipoglikemija) ili imate jače lučenje kiseline u želucu. Kada niste uobročeni, ovo je redovna pojava. Zato je bitno da i tokom posta imate nekih 4-5 obroka na dan, dakle tri glavna i 1-2 užine. Rasporedite ih na 3-4 sata odnosno prema vašim dnevnim aktivnostima.
Ako tokom posta nemate ideju šta da jedete, obično krenete sa pecivima, testeninama, džemovima, medom koji su po prirodi ugljeni hidrati. Oni su naravno izvor energije, ali ne treba preterivati, jer ćete tako uneti više kalorija nego što vam je potrebno. Posledica je nekoliko kilograma viška na kraju posta.
Čips, kokice, kikiriki, flips, razne grisine i druge grickalice su posne, ali ovakve užine nisu zamena za obrok, već samo dopuna. Ipak birajte zdrave grickalice, koje nisu energetski prejake u adekvatnim količinama.
Jasna Vujičić, nutricionista
www.nadijeti.com

Dodik: Obustavljamo pripreme za ulazak BiH u NATO
Od našeg stalnog dopisnika
​Banjaluka – Obustavićemo sve aktivnosti u primeni programa Akcionog plana za članstvo BiH u NATO, poručio je juče predsednik Republike Srpske Milorad Dodik na konferenciji za novinare koju je održao sa srpskim ministrom odbrane Aleksandrom Vulinom, najavljujući tom prilikom i saradnju namenskih industrija RS i Srbije.
Dodik je rekao da Srpska podržava politiku vojne neutralnosti Srbije i podsetio da je i RS nedavno usvojila takvu deklaraciju, čiji se modeli primene pokušavaju razviti. On, kako je rekao, uviđa da je bilo tumačenja da RS na to nema pravo, ali pojašnjava kako je taj dokument „naš stav u okviru BiH i mi sa njim izlazimo u eventualne razgovore o tom pitanju kad god se oni budu dešavali”.

EP podržao ulazak Hrvatske u šengensku zonu
STRAZBUR – Evropski parlament je na plenarnoj sednici u Strazburu, u tematskoj raspravi, podržao ulazak Hrvatske šengensku zonu.
To bi se, prema očekivanju hrvatskih evroparlamentaraca moglo dogoditi već 2019. godine, prenose hrvatski mediji.
Osnovni stav predlagača ove velike promene u sistemu ulaska i izlaska u EU je da u Uniji ne bi trebalo da ima država drugog reda, te da se zbog toga predlaže da se Šengenska zona proširi na Bugarsku, Rumuniju i Hrvatsku, piše „Jutarnji list”.
Od Hrvatske se sada očekuje da do kraja sledeće godine ispuni sve kriterijume za pristupanje Šengen zoni, a na Veću je potom da uvaži sve što je napravljeno.
„Jutarnji” navodi da je ulazak u Šengensku zonu politička odluka za koju je potrebna jednoglasna odluka Evropskog veća.
To Veće je poručilo da je proces evaluacije Hrvatske još uvek u toku i da se rešavaju određeni nedostaci, ali da je preostalo vrlo malo pitanja o kojima očekuju predlog Evropske komisije u bliskoj budućnosti, prenosi „Jutarnji list”. (Tanjug)

Nobilo: Ima osnova za tužbu logoraša BiH protiv Hrvatske
ZAGREB - Hrvatskoj se može pripisati odgovornost za događaje u logorima u delu BiH, nakon presude haškog tribunala u slučaju Prlić i ostali, kaže poznati zagrebački advokat Ante Nobilo i dodaje da je o tome već razgovarao sa predstavnicima logoraša, ali da konkretni koraci još nisu preduzeti.
Nobilo je gostujući na N1 tv rekao da je sa predstavnicima logoraša načelno dogovorio da će zajedno krenuti u tom pravcu.
„Smatram da se Hrvatskoj može pripisti odgovornost za ono što se događalo u logorima, ali je potrebno prethodno opsežno istraživanje međunarodnog prava i ostalih činjenica”, naveo je.
Naveo je i da je potrebno pročitati presudu u slučaju Prlić i ostali, koja je, kaže, veoma obimna.
Nakon toga će se, kako je najavio, ponovo naći sa predstavnicima logoraša i dogovoriti konkretne korake.
Nobilo se složio da se na osnovu presude ne može podići tužba protiv Hrvatske, ali je dodao da je presudom utvrđeno nešto što je nova činjenica u međunarodnom pravu, a to je da su predsednik države, ministar obrane i načelnik glavnog stožera sudelovali u udruženom zločinačkom pothvatu u ratu koji je bio međunarodni i smatram da se stvorio standard operativne kontrole koje međunarodno pravo traži da bi se zločini u jednoj državi mogli pripisati drugoj državi.
„Tu bi činjenicu koristili u tužbama protiv Republike Hrvatske. Osnovno je pitanje može li se ono što se događalo u logorima u BiH pod upravom HVO-a pripisati Republici Hrvatskoj ili ne. Po mom mišljenju - da”, rekao je Nobilo.
Da bi država bila odgovorna mora imati operativnu kontrolu nad jedinicama koje su počinile zločine, a pošto je, podseća, tadašnji predsednik Franjo Tuđman bio u udruženom zločinačkom poduhvatu, taj je uslov ostvaren i može se zaključiti da je Hrvatska imala ne samo opštu kontrolu, nego i konkretnu operativnu kontrolu nad postupcima i osnivanju logora.
Upitan da li po istom osnovu postoji mogućnost da logoraši Hrvatske, koji su bili zatočeni u Srbiji, da pokrenu iste tužbe, Nobilo je odgovorio potvrdno i dodao da mu se čini da su neki logoraši iz Vukovara, već pokrenuli neke tužbe u Srbiji.
Svako ko je kršio međunarodno pravo mora da odgovara, kazao je Nobilo. (Tanjug)

Marović od Mujovića tužbom potražuje 890.000 evra
PODGORICA - Bivši funkcioner Demokratske partije socijalista Svetozar Marović podneo je tužbu protiv Podgoričanina Veselina Mujovića kojom traži naknadu štete u iznosu 890.000 evra.
Marović je u tužbi naveo da je Mujović taj novac od njega uzeo na prevaru.
Pripremno ročište je zakazano za 23. januar, a postupak će voditi sudija Milena Brajović.
Veselinu Mujoviću se sudi pred Osnovnim sudom zbog optužbi da je uzeo 890.000 evra od bivšeg visokog funkcionera DPS-a Svetozara Marovića kako bi mu obezbedio bolji status u tužilačkim istragama.
On je ranije tvrdio da nije uzeo 890.000 evra i da je celi proces hajka protiv njega jer je „dostavio dokaze Tužilaštvu za slučajeve iz Budve”.
Ispričao je da je sve počelo kada je dobio punomoćje od Olivere Ilinčić da pokuša da reši spor koji je imala sa Svetozarom Marovićem oko „Splendida”.
Tako je, prema njegovim riječima, saznao za finansijske malverzacije i to prijavio tužiocu.
Mujović je 17. februara prošle godine uhapšen u akciji „Hobotnica” i od tada se nalazi u pritvoru.
Inače, Marović, koji je bio predsednik Državne zajednice Srbije i Crne Gore i visoki funkcioner vladajuće DPS, je ranije je osuđen na tri godine i deset meseci zatvora i moraće državi da platiti 1,1 miliona evra odštete, a u humanitarne svrhe dužan je da uplati 100.000 evra.
Njemu je kazna izrečena nakon što je priznao krivicu i nagodio se sa tužilaštvom.
Marović je uhapšen u decembru prošle godine po nalogu crnogorskog Tužilaštva, a potom je priznao da je koristio politička ovlašćenja a kupovinu terena u Budvi, perjanici crnogorskog turizma, preko firme svog sina Miloša. (Tanjug)

Putovanje kroz ledena doba i trka sa životinjama
Trka sa virtuelnim životinjama, emotivni robot, vrteška za kosmonaute, ledeno doba... Izazovi i nauka udružili su snage na Festivalu nauke koji je juče otvoren, a Beogradski sajam odmah su okupirali školarci iz cele zemlje. Na jedanaestoj smotri nauke koja će trajati do nedelje u halama 7, 8, 9 i 5 posetioci imaju priliku da se upoznaju sa više od 60 naučnih i obrazovnih institucija i više od 700 naučnika. Već na samom početku manifestacije znatiželjni đaci strpljivo su šetali i diskutovali o najzanimljivijim postavkama na 53 štanda i četiri izložbe posvećene nauci.
Po čemu se razlikuju i gde se koriste pogonska goriva  prikazala je kompanija NIS, generalni sponzor festivala, a na žutom automobilu specijalizovanom za auto-trke školarci koji su ga okupirali videli su kako radi njegov motor.
Đaci Geološke i Hidrometeorološke škole „Milutin Milanković” i studenti Rudarsko-geološkog fakulteta poveli su posetioce u klimatski vremeplov i sa njima krenuli na putovanje kroz sva ledena doba koja su zadesila našu planetu. Razgovaralo se o najvećim glečerima na svetu, ali i o kostima živih bića iz tog perioda čiji su se ostaci našli na ovogodišnjem Festivalu nauke.

Muzičkoj školi u Grockoj ime pijanistkinje Nevene Popović
Osnovna muzička škola „Nevena Popović” u Grockoj svečanim koncertom obeležila je svoje ime i podsetila na značajnu ličnost i delo proslavljene srpske pijanistkinje. Škola koja postoji tek nešto više od dve decenije po rezultatima je na zasluženom prvom mestu u Srbiji u konkurenciji svih osnovnih muzičkih škola.
Prva je i jedina u našoj zemlji koja od ove školske godine nosi ime po ženi, nedavno preminuloj čuvenoj pijanistkinji i pedagogu Neveni Popović. U znak sećanja na Nevenu i njenog oca Borivoja Popovića, profesore i velikane muzičke umetnosti, prisutnima su se obratile dr Dubravka Jovičić i mr Dragana Todorović, profesorke FMU-a.
Prigodnim programom nastupili su studenti iz klase prof. Nevene Popović. Svirali su na njenom koncertnom klaviru koji je dar porodice Popović školi, uz zaostavštinu u vidu knjižne, notne i audio-građe.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Jedna ideja pčelara pretvorila u biznismena
Od svake strasti i ljubavi može da se zaradi – uverena je Lidija Vuletić. I ona ne priča napamet, već iz sopstvenog iskustva. Njena životna okupacija, iako je studirala Fakultet organizacionih nauka, oduvek je bio mjuzikl. Danas, Lidija živi od toga, a njena škola „Eudven” prva je takva u Srbiji i jedinstvena u regionu.
– Sve može da se digitalizuje, ali umetnost teško, jer Brodvej će da živi zauvek. U svaku oblast koju volite možete uneti nešto novo i od toga zaraditi. Uspela sam da spojim časove plesa, pevanja i glume i tako omogućim svima koji vole mjuzikl da se njemu i uče. Imamo školu za odrasle, ali i za decu – otkriva Lidija, koja je o svom biznisu govorila i posetiocima Sajma omladinskog preduzetništva.
Na ovoj smotri, u hotelu „Zira” još danas i sutra predstaviće se oko 60 preduzetnika koji će mladim, nezaposlenim ljudima davati savete značajne za karijeru i pomoći im da svoje ideje pretoče u posao.
Jedna takva ideja, pčelara je napravila biznismenom. Godinama je Marko Mijailović eksperimentisao sa različitim ukusima, a onda je upoznao Darka Mandića, čoveka koji je otkupio njegovu recepturu i napravio jedinstven posao – brend meda „Happy honey”, a Marka zadržao kao stručnog savetnika.
– U pitanju je način proizvodnje koji niko drugi ne koristi. Postojimo od marta, ali smo se za to vreme znatno proširili. Nudimo med sa organskim dodacima kao što su kakao i đumbir i voćnim ukusima maline, kajsije i šljive – priča Mina Paunović koju smo zatekli na štandu ovog proizvođača meda.
Od njihovih i iskustava drugih preduzetnika, i pokretača start-ap projekata posetioci su imali priliku da nauče kako se osniva firma i razvija posao koji će biti održiv. Prvog dana manifestacije upriličena je i panel diskusija u kojoj su predstavnici raznih institucija govorili o značaju tehnologije u kreiranju biznisa, a predstavljene su i studije slučaja sa ciljem da zainteresovani rešavajući ih dođu do načina da se unaprede poslovi.
– Sajam je namenjen svim mladim ljudima koji bi želeli da saznaju nešto više o preduzetništvu i da se otisnu u te vode. Ovo je način da ohrabrimo mlade da uposle sami sebe i omogućimo im da steknu realnu sliku kako će to izgledati, jer put nije lak, nemaju svi savršene uslove i za sve to je potrebno mnogo truda i rada. Svima njima u početku su najbitnije informacije koje ovde možemo da im pružimo – kaže Sandra Iđoški, pi-ar Privrednog foruma mladih koji ovu manifestaciju organizuje u saradnji sa Ministarstvom omladine i sporta, i uz pomoć USAID projekta za konkurentnu privredu, Privredne komore Srbije i Ministarstva privrede.
Smotru je otvorio predsednik Privredne komore Srbije Marko Čadež koji je poručio da su ideje mladih rođene u Srbiji, među kojima su električni bicikl, pametne brave, drveni kablovi… već poznate u svetu.
– Mladi su pokretačka snaga društva, ali i snaga ekonomije, privrede, visokotehnološkog razvoja – poručio je ministar Nenad Popović i istakao da je vlada odlučna u nameri da podrži razvoj preduzetništva.

Srušen mini tržni centar u Kraljice Marije
Mustru da privremene objekte podignute na javnoj površini poruši i prostor vrati komšijama grad je primenio i u Ulici kraljice Marije. Mini tržni centar gotovo da je uklonjen i to na inicijativu stanara okolnih zgrada, tvrdi gradski urbanista Milutin Folić. Umesto kioska u kojima se duže od dve decenije prodavala garderoba, pozamanterija, knjige, kafa... biće zelena oaza.
– Taj prostor ćemo preurediti tako da će deca, roditelji i stariji sugrađani tu moći da uživaju. Njima ćemo konačno vratiti celinu koja im pripada. Ona je od devedesetih godina prošlog veka kada su postavljeni objekti sa privremenim dozvolama predstavljala ruglo tog dela grada – ističe Folić.
Slični lokali porušeni su oko Kalenić pijace, u Ruzveltovoj ulici, na uglu Bulevara oslobođenja i Birčaninove, Pasterove i grad će, tvrdi Folić, nastaviti sa ruši sve one objekte kojima nije mesto na javnim površinama.

Sva lica srpskog diplomate Nušića
Povodom predstavljanja izložbe „Sva lica srpskog diplomate Nušića”, prve iz ciklusa „Znamenite srpske diplomatske porodice”, u Kući kralja Petra upriličen je kulturno-muzički program. Učestvovali su učenici Muzičke škole „Dr Vojislav Vučković” Duša Jovanović, violončelo i klavir, Dunja Kalamir i Katarina Pavjašević, violina. Članovi dramske sekcije iz osmoletke „Branislav Nušić” na svom repertoaru imali su igrokaz posvećen Nušiću.
Posetioce su pozdravili Radana Bodiroga Avramović, zamenica predsednice opštine Savski venac, i Nebojša Nušić, upravitelj „Nušić fondacije”. Oni su podsetili da će večeras biti upriličeno glavno otvaranje izložbe u 17 časova, kome će prisustvovati Jelisaveta Karađorđević i Irena Vujović, predsednica opštine Savski venac. Nastupiće učenici solo pevanja profesorke Maje Đokić i najbolji mladi besednici studija BIS.

Hoće li se Zrenjanin opet zvati Petrovgrad
​Zrenjanin – Da grad na Begeju nosi ime Petrovgrad odraz je vekovne težnje Srba sa ovih prostora, da posle svega što su o kroz istoriju pretrpeli, najvećem naselju u Banatu daju svoje ime, kažu osnivači istoimenog udruženja. Oni žele da vrate ime koje je simbol i znak povratka srpskog naroda sebi samom, sopstvenim vrednostima. Protivnici ove ideje smatraju da u Zrenjaninu ima prečih poslova, ali i da se o eventualnoj promeni imena mora dati šansa svim građanima na referendumu da se izjasne.

Novi Sad će prodavati socijalne stanove
Novi Sad – Skupština Novog Sada odlučivala je o stambenoj podršci građanima koji sebi i svojoj porodici ne mogu da, po tržišnim uslovima, obezbede stan. Usvojen je predlog odluke gradskog veća po kome će takav državljanin Srbije, sa prebivalištem u Novom Sadu, u određenom postupku moći da kupi stan koji je u javnoj svojini grada.
Stanovi će moći da se kupe jednokratnom isplatom ili u najviše 240 mesečnih rata, bez učešća. Kupoprodajna cena biće navedena u javnom pozivu za prodaju stana, a utvrđivaće se po kvadratu korisne površine, i to na osnovu cene izgradnje, u skladu sa Zakonom o stanovanju. Odlukom je definisan i slučaj kada se ne može utvrditi cena izgradnje stana.
Koliko je stanova koji su u vlasništvu grada, nigde u odluci ne piše i to je jedna od glavnih zamerki dveju najvećih opozicionih grupa - „Dosta je bilo“ i „Dr Vojislav Šešelj – SRS“.
„Mi ćemo neke stanove da damo u otkup, a nemamo predstavu sa koliko stanova raspolažemo. Kako možemo nešto da delimo, a ne znamo ni čime raspolažemo? Tu je prostor za nekakve mahinacije“, smatra odbornik Aleksandar Popadić (DJB).
Odlukom je propisano da će stanovi koji se mogu otuđiti biti utvrđeni programom koji tek treba da donese novosadska skupšina.
Pojedinačni postupak prodaje ovakvih stanova pokretaće gradsko veće, a sprovodiće ga stambena komisija koju će obrazovati gradonačelnik.
„Gradonačelnik, po Statutu grada, nema pravo da obrazuje stalna i povremena radna tela, nego je to u nadležnosti Skupštine“, tumači odbornik Relja Aleksić (DJB).
Postupak se pokreće javnim pozivom, a o tome ko će moći da kupi stan odlučivaće se na osnovu liste reda prvenstva za dodelu stambene pomoći. Listu će utvrđivati stambena komisija, u skladu sa Zakonom o stanovanju i Pravilnikom o merilima za utvrđivanje reda prvenstva za dodelu stambene podrške. Posle toga, na osnovu ove liste, odluku donosi Skupština grada.
Radikali smatarju da gradska vlast nema viziju ni volju da rešava stambene potrebe građana, iako za to ima različitih modaliteta. Radikali predlažu obnovu stambenog pronatalitetnog fonda koji je, po rečima odbornice Jelene Mandarić (SRS), funkcionisao tako što je grad odobravao trećinu kredita za stan, a dve trećine banka po povoljnoj kamati, na osnovu precizno utvrđenih kriterijuma.
„Ovaj fond je ugašen za vreme vladavine 'žute revolucije' pod izgovorom da poslovne banke ne žele da sarađuju sa Novim Sadom na ovaj način. Nekako nam se čini da svaka poslovna banka priželjkuje klijenta kao što je grad Novi Sad“, kazala je ona i dodala da treba razmisliti i o kupovini seoskih domaćinstava na rubovima grada, za bračne parove sa decom koji žele da se bave, recimo, organskom poljoprivredom.
Inače, 35 takozvanih socijalnih gradskih stanova u zgradi u Kisačkoj 55 već godinu dana čeka na tehnički prijem. Stambena agencija Novog Sada, koja je investitor ove zgrade, planira da gradi još ovakvih stanova – oko 200 na Novom naselju, u ulici Momčila Tapavice, ali novca za to navodno nema.

Srbi vole da budu sarkastični
U SAD se nedavno na engleskom jeziku pojavila antologija „Srpska satira i aforizmi” (New Avenue Books, Middletown, 2017), koju je sačinio univerzitetski profesor Branko Mikašinović iz Vašingtona. U ovoj knjizi predstavljeni su radovi (drame, pripovetke, zapisi, odlomci romana, pesme i aforizmi) 36 uglednih srpskih satiričara.
Autor antologije prof. dr Branko Mikašinović jedan je od najistaknutijih slavista srpskog porekla u SAD. Fakultet, na Ruzvelt univerzitetu, završio je u Čikagu 1965, magistrirao je na Severozapadnom univerzitetu u Evanstonu, država Ilinois (1967), a doktorat iz uporedne književnosti odbranio je na Beogradskom univerzitetu (1984). Od 1968. do 1975. predavao je ruski jezik i književnost na Tulejn univerzitetu u Nju Orleansu, a zatim na Njuorleanskom univerzitetu.
Od 1988. radi kao novinar u srpskoj sekciji „Glasa Amerike“ u Vašingtonu. Autor je knjiga: „Uvod u jugoslovensku književnost“, „Pet modernih jugoslovenskih pozorišnih drama“, „Moderna jugoslovenska satira“, „Jugoslovenska fantastika“, „Jugoslavija: kriza i raspad“, „Srpska fantastična proza“, „Izabrane srpske drame“...
Šta vas je motivisalo da se odlučite za priređivanje antologije srpske satire i aforizama na engleskom jeziku, za koju ste napisali i predgovor?
Godine 1979. objavio sam u Njujorku prvu antologiju jugoslovenske satire na engleskom jeziku „Modern Yugoslav Satire” („Moderna jugoslovenska satira”). Žanr satire me je oduvek privlačio, još kao gimnazijalca u Novom Sadu. Jedan od razloga tome je da satira u velikoj meri odražava, po meni, jednu od interesantnih crta srpskog naroda – sarkazam.

Sodoma i Gomora u Londonu
Novi Sad - Predstava „Edvard II, njegova nemirna vladavina i žalosna smrt”, koju po tekstu Kristofera Marloa režira Robert Lenard, biće premijerno izvedena sutra u Novosadskom pozorištu (Ujvideki szinhaz). Priču o izdaji, interesu, politici, ljubavi i spletkama na engleskom dvoru publici će dočarati glumci ovog tetra koji predstave igra na mađarskom jeziku.
Kuriozitet ovog „Edvarda” biće povratak na scenu Zoltana Puškaša i Andree Jankovič. Puškaš je pre desetak godina prestao da igra i posvetio se režiji u svom matičnom Novosadskom pozorištu, ali i u Subotici, Mađarskoj i Rumuniji. Posle dugo vremena na sceni će biti u naslovnoj ulozi, a njegovu ženu Izabelu Francusku igra Andrea Jankovič, posle sedam godina takođe povratnica na scenu ovog teatra.
„Sodoma i Gomora u Londonu – kralj je imenovan, a njegov ljubavnik dobija sve veće i veće titule. Drama Kristofera Marloa može se istovremeno čitati kao drama identiteta, ljubavna tragedija i politička drama, pa čak i kao bildungs roman. U našem čitanju radi se upravo o tom složenom odnosu između kreveta i prestola”, ističe reditelj i dramaturg Robert Lenard.
Do koje mere ljubavni život utiče na profesionalizam? Kako identitet i emocija postanu politički skandal koji dovede čak do građanskog rata? Šta se dešava kad privatni život procuri u javni? Predstava „Edvard II” traži odgovore na pitanja koja se postavljaju nesmanjenim intezitetom i u savremenom svetu.
“Uopšte nije lako oživeti Edvarda. On je dobar čovek kome je najvažnija ljubav. Daje sve, svima, od srca. Svi znaju da ima ženu, ali on voli muškarca. Problem je u tome što treba da bude kralj, ali on nije dobar za to, i ne zato što je homoseksualac ili biseksualac, već zato što se ne razume u politiku. Prosto, on je dobar čovek ali nije za kralja. I tu je njegova tragičnost”, objašnjava Puškaš.
Izabela Francuska, poznata u istoriji kao „žena-vuk”, ćerka francuskog kralja Filipa IV i majka prestolonaslednika Edvarda III, ponižena i uvređena će podići bunu protiv supruga Edvarda II i postati nakratko kraljica Engleske, do punoletstva sina. “To je niz događaja kroz veoma kratko vreme na sceni, ali je izazov zaista nesvakidašnji i daću sve od sebe da pokažem, kako njenu ljudsku stranu, tako i to zbog čega je dobila nadimak”, obećava Andrea Jankovič.
U najnovijoj predstavi Novosadskog pozorišta još nastupaju Bence Salai, Ištvan Kereši, Arpad Mesaroš, Judit Laslo, Atila Nemet, Livia Banka, Daniel Gomboš, Atila Giric, Robert Ožvar i Gabor Pongo.

Stojan Novaković i njegovo doba
Dokumentarna izložba „Stojan Novaković i njegovo doba” čiji su autori akademik Mihailo Vojvodić i Aleksandar Marković, iz Arhiva Srbije, predstavljena je u Galeriji Srpske akademije nauka i umetnosti. Postavka na kojoj je prikazano 220 dokumenata, pedeset fotografija i tridesetak knjiga, organizovana je povodom 175 godina od rođenja jednog od najviđenijih predstavnika srpskih učenih krugova druge polovine 19. veka.
Među najznačajnijim eksponatima je portret Stojana Novakovića iz 1920. godine, rad Uroša Predića u tehnici ulje na platnu, kao i radni sto koji je Novaković koristio u Akademiji na čijem čelu je proveo deceniju. Izložbena građa obuhvata Novakovićev život od rodnog Šapca, školovanja, plodnog rada sve do smrti 1915. godine.  
Najveći broj izloženih dokumenata je iz Arhiva Srbije, Arhiva SANU, Međuopštinskog istorijskog arhiva u Šapcu, a deo postavke omogućili su i Muzej grada Beograda, Istorijski muzej Srbije i Narodni muzej u Šapcu. Posetioci će do 4. marta moći da vide i prepiske Novakovića sa značajnim ličnostima njegovog vremena kao što su Stojan Protić, Nikola Pašić, Đura Daničić, Jovan Cvijić, kralj Milan Obrenović…

Miodrag Kostić većinski vlasnik slovenačke Gorenjske banke
AIK banka biznismena Miodraga Kostića postala je većinski vlasnik slovenačke Gorenjske banke s udelom od oko 75,99 odsto, javljaju slovenački mediji. Kostić je već odranije imao 20,99 odsto akcija, a ovoga puta kupio je paket akcija, od 55 odsto, koje su akcionari nudili na prodaju.
Kako javljaju slovenački mediji u sredu je Upravni odbor preduzeća „Sava”, koje je pojedinačni najveći akcionar banke s udelom od 37,65 odsto, odobrio konačni predlog ugovora o prodaji akcija drugom po veličini akcionaru, a to je Kostićeva AIK banka koja ima 20,99 odsto akcija. Budući da je na prodaju bio paket akcija od 55 odsto jasno je da je tu udeo i drugih preduzeća akcionara, a to su, prema podacima sa sajta banke, DUTB, „Zavarovalnica Triglav”, „Iskratel Kranj” i „Telekom Slovenija”.

Srpska jabuka razdora u sporu Kazahstana i Rusije
Srpska jabuka ponovo je u centru trgovinskog skandala. Ovoga puta pominje se kao „jabuka razdora” u sporu Kazahstana i Rusije oko malverzacija sa falsifikovanjem dozvola za izvoz voća na rusko tržište.
Samo u novembru ove godine ruska inspekcija stopirala je više isporuka tog voća iz Kazahstana, navodno proizvedenog u našoj zemlji. Međutim, ne samo što srpske vlasti nisu potvrdile autentičnost fitosanitarnih dozvola, već ni zvanična statistika Kazahstana ove godine nije zabeležila uvoz jabuka iz Srbije.
Očigledno sumnjajući na reeksport voća iz EU koje je pod embargom, ruska inspekcija odlučila je da drastičnijim merama preseče kanal nelegalne prodaje.
Pre dva dana, Ruska federalna služba za veterinarski i fitosanitarni nadzor („Roseljhoznadzor”) najavila je mogućnost da će Kazahstanu, zbog falsifikovanih fitosanitarnih dozvola, uvesti ograničenja u izvozu. Kako su malverzacije u poslednje vreme bile učestale (pojavljivala se i „lažna” jabuka iz Moldavije) ova mera odnosiće se na izvoz sveg povrća i voća. To će nesumnjivo biti nepovoljno za sektor agrara i uzgajivače voća u Kazahstanu, jer ova mera obično znači strože kontrole i otežan transport isporuka.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Mihajlović: Na proleće početak izgradnje 400.000 kvadrata
Ministarka građevine Zorana Mihajlović rekla je danas da će na proleće iduće godine početi gradnja oko 400 000 kvadrata stambenog prostora namenjenog pripadnicima bezbednosti.
Ona je dodala da će ukupno biti izgrađeno oko dva miliona kvadrata, koji će biti građeni po fazama, u gradovima širom Srbije.
„Kreće se sledeće godine na proleće, mislim da možemo nekih 400.000 kvadrata da počnemo sledeće godine. Biće raspisan javni poziv i tenderi za izvođenje, što znači da domaća operativa ima prednost, jer oni najbolje znaju kako se to radi”, rekla je Mihajlović novinarima u pauzi konferencije „Ekonomist 2018”.
„Moj poziv je da se domaće kompanije udruže, to je pravi način, jer ne bih volela da se desi da ne mogu da izdrže, jer je to ogroman posao i traži spremniju građevinsku operativu koja može da ispoštuje rok i cenu”, navela je Mihajlović.
Kako kaže, organi policije, odbrane i BIA iskazali su svoje potrebe u gradovima, a početak gradnje zavisiće od spremnosti samih lokacija. „Znam da su Novi SAD, Beograd i čini mi se Kraljevo u potpunosti pripremili neke od lokacija, kako lokacije budu spremne , tako će i biti pokretana gradilišta”, rekla je Mihajlović.
Ona je dodala da je danas održana prva sednica radne grupe koja se bavi građevinskim delom izgradnje stanova za pripadnike vojske, policije i zaposlene u BIA, te da očekuje da u narednih sedam dana dođe do zajedničkog predloga grupe kojim će se definisati lokacije, način projektovanja, cena koštanja jednog stana i pitanje investitora.
„Radnu grupu čine gradonačelnici gradova u kojima će bit građeno, ali i direktor republičke direkcije za imovinu, direktor katastra i direktor građevinske direkcije Srbije. Ovo će biti tipski projekat, tipske zgrade i stanovi, za sedam biće rešeno i pitanje ko je investitor, da li je država ili grad, to je naše, ministarstvo finansija će se baviti daljim pitanjima finansiranja”, rekla je Mihajlović novinarima u pauzi konferencije „Ekonomist 2018”. (Tanjug)

Krvava borba za prevlast na Partizanovoj južnoj tribini
Jedan od najbrutalnijih sukoba navijača na srpskim stadionima desio se preksinoć na fudbalskoj utakmici između Partizana i Crvene zvezde. Mnogi akteri masovne tuče završili su u dežurnim medicinskim ustanovama ranjeni, prebijeni, krvavih glava, sprženi bakljama i goli. Engleski mediji opisali su ovaj incident kao „građanski rat”.
Većina onih koji su učestvovali u tim neredima još nije pronađena. MUP je saopštio da je privedeno 26 osoba, i da se radi na identifikaciji onih koji su učestvovali u incidentima. Među uhapšenima su i državljani Hrvatske, Rusije, Grčke i Bugarske. Povređeno je 20 osoba, kojima je lekarska pomoć ukazana na Vojnomedicinskoj akademiji. Najteže je prošao jedan od učesnika tuče koji je prevezen na neurohirurgiju. Njemu su otkinuti nos i uho i izbijeni svi zubi. Među povređenima su trojica hrvatskih državljana iz Splita, od kojih je jedan izboden nožem. Nezvanično saznajemo da su trojica povređenih Hrvata ultimat fajt borci, koji su tamošnjoj policiji poznati po reketiranju i nasilničkom ponašanju.
Razlog za haos na stadionu bila je bitka za prevlast između dve navijačke grupe Partizana oko toga ko će „komandovati” tribinom. Incident je počeo u 15. minutu utakmice, a završio se 25 minuta kasnije. U masovnoj tuči huligani su pokazali neverovatnu brutalnost: jedni druge pržili su bakljama, gazili po glavama, udarali protivnike tako da su im lica bila natečena i neprepoznatljiva. Zatim su poraženi skinuti do gole kože i ostavljeni da stoje u dnu tribine dok su im stvari bacane na lomaču i zapaljene. Na kraju su izbačeni sa tribine na atletsku stazu tako goli i povređeni, gde su ih prihvatili Žandarmerija i hitna pomoć, pa su odvedeni na VMA.

Vozilo interventne uletelo u izlog u centru Niša
NIŠ – U saobraćajnoj nezgodi koja se večeras dogodila u Dušanovoj ulici u Nišu povređeni su policijski službenik Policijske uprave u Nišu, koji je upravljao službenim vozilom i vozač „reno megana” niških registarskih oznaka.
Do nezgode je došlo kada je policijski službenik, da ne bi direktno udario u automobil „reno megan” koji nije stao na znak „stop”, vozilom skrenuo sa puta i udario u izlog trgovinske radnje, saopšteno je iz MUP-a.
Vozilo Interventne jedinice je, u trenutku nesreće, koristilo rotaciju, pošto su pripadnici policije bili na zadatku.
Policijski službenik i vozač „renoa” zbrinuti su u Kliničkom centru u Nišu. Uviđaj je u toku, navodi se u saopštenju. (Tanjug)

Šestoro povređeno u sudaru u Nišu, među njima i beba
NIŠ – U sudaru dva vozila koji se danas pre podne dogodio na Bulevaru Nemanjića u Nišu lakše je povređeno šest osoba, među kojima je i dvomesečna beba i dvoje dece starosti 11 i 15 godina, rečeno je u Hitnoj pomoći u Niš.
Kako je rečeno agenciji Beta u toj zdravstvenoj ustanovi, uglavnom se radi o povredama glave i kontuzionim povredama drugih delova tela.
Prema nezvaničnim informacijama, udes se dogodio pošto je vozač „juga 45” sustigao i udario „bmw” u kojem su se nalazili muškarac (44), žena (41), dva deteta i beba.
Povređen je i vozač juga (22) pošto je glavom udario u šoferšajbnu.
Udes se dogodio kod Mesne zajednice „Božidar Adžija”. (Beta)

Niš: Kontrolor isprskao suzavcem putnika u gradskom autobusu
NIŠ – Jedan od kontrola gradskog prevoza isprskao je jutros putnika suzavcem u autobusu na liniji Njegoševa-Donji Komren, izjavio je direktor niške Direkcije za javni prevoz Saša Petronijević.
On je za Betu rekao da je „putnik koji nije imao kartu fizički nasrnuo na kontrola” koji je, kako je rekao „da bi se zaštitio upotrebio suzavac, što po zakonu nije imao pravo”.
„Kontrolori nemaju pravo da sa sobom nose suzavac”, rekao je Petronijević. On je kazao da će kontrolor biti najstrožije sankcionisan i da će verovatno dobiti otkaz.
Petronijević je zbog neprijatne scene kojoj su prisustvovali uputio izvinjenje svim putnicima  
„Molimo sve putnike da imaju razumevanja i da kupuju karte jer je to usluga koja mora da se plati poput one kada kupujete hleb u prodavnici”, istakao je Petronijević.
U niškoj policiji su potvrdili da su dobili prijavu da je došlo do nesporazuma prilikom kontrolisanja putanika i da rade na toj prijavi. (Beta)

Uhapšen zbog pretnji novinarima Sejdinoviću i Gruhonjiću
Pripadnici Ministarstva unutrašnjih poslova uhapsili su T.L. (1988)  osumnjičenog da je na „Jutjubu” i preko društvene mreže „Fejsbuk” pretio predsedniku Nezavisnog društva novinara Vojvodine Nedimu Sejdinoviću i članu izvršnog odbora te organizacije novinaru Dinku Gruhonjiću, saopšteno je iz MUP-a Srbije.
T.L. se sumnjiči da je objavio video snimak na „Jutjubu” u kome je uputio pretnje Sejdinoviću i Gruhonjiću, a potom na „Fejsbuku” u dva komentara pretio Gruhonjiću, navodi se u saopštenju.
Zbog postojanja osnova sumnje da je počinio krivična dela ugrožavanje sigurnosti, povreda ugleda zbog rasne, verske, nacionalne ili druge pripadnosti i krivično delo rasna i druga diskriminacija, osumnjičemnom je određeno zadržavanje do 48 sati i on će uz krivičnu prijavu biti priveden nadležnom tužilaštvu.

Masakr u kafiću „Panda” 1998. i dalje nerasvetljen
Tužilašto za organizovani kriminal ispitalo je 34 svedoka u okviru istrage koju od maja 2016. vodi protiv nepoznatih izvršilaca ubistva šest srpskih mladića u kafiću „Panda” u Peći, na današnji dan pre 19 godina, 14. decembra 1998. godine. U dosadašnjem toku istrage, tužilaštvo je ispitalo 34 svedoka i pribavilo brojne materijalne dokaze, precizirali su za Tanjug u tom tužilaštvu.
Dodaju da u daljem toku istrage, tužilaštvo namerava da ispita još jedan određeni broj svedoka i pribavi još dokaza koji mogu biti od koristi za postupak. Nakon toga će, kako navode, u skladu sa zakonom, odlučiti da li su prikupljeni dokazi i podaci koji su potrebni da bi se mogla podići optužnica.
Naredbom o sprovođenju istrage, od 12. maja 2016. godine, više nepoznatih učinilaca tereti se za krivično delo terorizam koje je za posledicu imalo smrt šest i ranjavanje tri lica, preciziraju u tužilaštvu za organizovani kriminal.
Slučaj „Panda” je krajem 2015. godine preuzelo Tužilaštvo za organizovani kriminel od Tužilaštva za ratne zločine pošto je delo izvršeno pre početka marta 1999. godine, odnosno pre NATO bombardovanja (koji bi krivičnom delu dao element ratnog zločina).
Dvojica maskiranih ubica su 14. decembra 1998. upali u kafić „Panda” u Peći i ubili šestoricu mladića - srednjoškolce Ivana Obradovića, Zorana Stanojevića, Svetislava Ristića, Dragana Trifovića i Vukosava Gvozdenovića i studenta Ivana Radevića.
U odsustvu konkretnih informacija, oko slučaja Panda su kružile brojne spekulacije. Najpre se zločin pripisivao pripadnicima OVK, kao i pripadnicima stranih službi, a od pre nekoliko godina pominje se i moguća umešanost tadašnjih pripadnika MUP-a. (Tanjug)

Sprečeno krijumčarenje 100.000 veterinarskih vakcina
Srpski carinici su sprečili krijumčarenje 100.000 veterinarskih vakcina za imunizaciju peradi protiv ptičjeg virusa i bronhitisa iz Mađarske, saopštila je danas Uprava carina. Vakcine su pronađene u automobli mađarskih registracija, na ulaznoj strani prelaza Horgoš, navodi se u saopštenju.
Neprijavljene vakcine „Cevac FP L” i „Poulvac AE” u Srbiju, bez plaćanja carinskih dažbina je juče pokušao da unese mađarski državljanin. (Beta)

Uhapšeni zbog krijumčarenja 119 migranata
Po nalogu Tužilaštva za organizovani kriminal pripadnici Stalne udarne grupe za suzbijanje krijumčarenja ljudi su uhapsili sedam pripadnika organizovane kriminalne grupe koji se sumnjiče da su od marta do juna prokrijumčarili 119 migranata naplaćujući im tu uslugu 280 evra po osobi.
Jedan osumnjičeni pakistanske nacionalnosti se već nalazi u pritvoru od 6. novembra, obzirom da je uhaošen u vezi istog krivicnog dela koje je izvršio u okviru druge organizovane kriminalne grupe koja se takođe bavila krijumčarenjem ljudi, dok su tri pripadnika ove grupe u bekstvu, saopšteno je iz Tužilaštva za organizovani kriminal.
Precizira se da se osumnjicenima stavlja na teret da su od 23. marta do 12. juna na teritoriji Dimitrovgrada, Niša, Aranđelovca i Beograda, omogućili za 119 migranata nedozvoljen prelaz državne granice Srbije.
Za uslugu prihvata migranata u blizini državne granice Srbije i Bugarske, nedozvoljeni tranzit kroz Srbiju i boravak u Srbiji, kao nedozvoljeni prelaz državne granice Srbije i Mađarske sa ciljem tranzita u neku od zemalja Evropske Unije, pripadnici organizovane kriminalne grupe naplacjivali su oko 280 evra po jednom migrantu. Osumnjičene je policija uz krivičnu prijavu privela u Tužilaštvo za organizovani kriminal nakon čega će ova lica biti saslušana. (Tanjug)

Zbog pranja novca 16 uhapšenih
Pripadnici Službe za borbu protiv organizovanog kriminala na širem području Beograda i Paraćina uhapsili su 16 osoba osumnjičenih da su kao pripadnici organizovane kriminalne grupe od januara 2015. do decembra 2017. godine, počinili krivična dela udruživanje radi vršenja krivičnih dela, zloupotreba  položaja odogovornog lica, poreska utaja i pranje novca, saopšteno je iz MUP-a Srbije.
U saradnji sa Tužilaštvom za organizovani kriminal i Poreskom policijom, uhapšeni su E.H. (1962), odgovorno lice privrednih društava „Faktor promet“ doo, „Focus mediator company“ doo i „Brantom enterprises limited“ U.K. London,  koji se sumnjiči da je organizator organizovane kriminalne grupe, odgovorno lice preduzeća „„Feniks medicom“ doo Z.J. (1965) i odgovorno lice privrednog društva „Marketing solutions pro“ doo J.B. (1990).
Uhapšeni su i M.B. (1980), S.J. (1965), R.I. (1968), Z.K. (1957), Z.K. (1957), Ž.V. (1973), N.K. (1987), M.I. (1955), S.M. (1969), P.R. (1984), I.M. (1994), A.J. (1996), R.J. (1960) i R.H. (1999), dok je za još jednom osobom raspisana potraga.
Postoje osnovi sumnje da je E.H. početkom januara 2015. godine na teritoriji Srbije, organizovao kriminalnu grupu, čiji su pripadnici osnovali privredno društvo sa sedištem u Velikoj Britaniji, otvorili nerezidentne račune tog društva u Makedoniji i osnovali četiri privredna društva sa sedištem u Srbiji.
„Na račune privrednih društava u Srbiji, kako se sumnja, više privrednih subjekata iz naše zemlje, po fiktivnom osnovu uplatilo je 520 miliona dinara, nakon čega su ta sredstva konvertnovana u evre i preneta na nerezidentne račune u Makedoniji”, navodi se u saopštenju. Sumnja se, da su potom osumnjičeni pripadnici organizovane kriminalne grupe odlazili u Makedoniju, podizali novac i prenosili ga u Srbiju u iznosima pojedinačno manjim od 10.000 evra.
„Novac je potom, kako se sumnja, E.H lično, ili preko drugih članova organizovane kriminalne grupe, u gotovini vraćao odgovornim licima privrednih subjekata koja su, prvobitno, novac fiktivno uplatila firmama koje su pripadnici kriminalne grupe osnovali u Srbiji, pri čemu je osumnjičeni E.H. zadržavao proviziju od oko osam odsto”, precizira se u saopštenju. Sumnja se da su na taj način, pripadnici organizovane kriminalne grupe pribavili za sebe protivrpavnu imovinsku korist višu od 41 milion dinara.
Odgovorna lica firmi u Srbiji, potom su, kako se sumnja, račune sa neistinitom sadržinom, koje su pribavili od osumnjičenih pripadnika organizovane kriminalne grupe, neosnovano iskoristili kao prethodni porez sa pravom na odbitak i iskazali ga u poreskim prijavama PDV-a, čime su utajlili oko 91 milion dinara.
Protiv 19 odgovornih lica tih privrednih društava biće podneta krivična prijava u redovnom postupku, zbog postojanja osnova sumnje da su počinili krivično delo zloupotreba položaja odogovornog lica, poreska utaja i pranje novca. Policija nastavlja dalji rad na ovom slučaju, navodi se u saopštenju MUP-a Srbije.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Kuburović: Za pola godine 7.500 nasilnika udaljeno od žrtvi
Za šest meseci primene Zakona o sprečavanju nasilja u porodici hitne mere su izrečene u blizu oko 7.500 slučajeva, izrađeno je više od 4.000 individualnh planova za štitu žrtve, a razmatrano je ukupno više od 20.000 slučajeva nasilja među kojima su i prijave od pre 1. juna.
„To znači da je u 7.500 slučajeva nasilnik bio udaljen iz stana ili mu je izrečena zabrana prilaska žrtvi na period od 30 dana. Pored toga, kooridinacione grupe izradile su više od 4.000 individualnih planova kojima se utvrđuje koje sve konkretne mere treba preduzeti konkretno kako bi se određenoj žrtvi pomoglo”, rekla je danas novinarima ministarka pravde Nela Kuburović.
Ona je ukazala da je tokom prvih šest meseci primene zakona razmatrano više od 20.000 slučajeva nasilja jer su nadležni organi postupali i po u Uputstvu saveta za borbu protiv nasilja koju je formirala Vlada Srbije.
„To znači da se ne razmatraju samo novi slučajevi nasilja, već da tužilaštvo razmatra i prijave koje su podnošene i pre stupanja zakona na snagu”, ukazala je Kuburović.
Ona je naglasila da ovi podaci pokazuju da se zakon efikasno primenjuje i ima preventivno delovanje, što je i bio cilj njegovog donošenja.
„Podaci pokazuju da i postoji sinergija svih organa koji treba da primenjuju zakon da koordinirano rade i utvrđuju koje sve t mere treba preduzeti konkretno kako bi se određenoj žrtvi pomoglo, naglasila je ministarka. (Tanjug)

Policija radi na identifikaciji aktera nereda na derbiju
Ministarstvo unutrašnjih poslova, po nalogu nadležnog tužilaštva, radi na identifikaciji osoba koje su učestvovale u incidentima tokom fudbalske utakmice između FK Partizan i FK Crvena zvezda, saopšteno je iz MUP-a Srbije.
U tučama je povređeno više lica, među kojima je i nekoliko stranih državljana. Zbog sumnje da su izvršili krivična ili prekršajna dela pre početka utakmice, tokom trajanja, ali i nakon njenog završetka, u policijske prostorije je dovedeno ukupno 26 osoba, navodi se u saopštenju.
Policija preduzima mere i radnje iz svoje nadležnosti na utvrđivanju svih okolnosti događaja i nakon identifikacije osoba koje su učestvovale u tučama, a po nalogu nadležnog tužioca, biće podnete odgovarajuće krivične ili prekršajne prijave.

Preko oglasa dolazio do devojaka koje je primoravao na prostituciju
Pripadnici novosadske policije nakon višemesečnog rada uhapsili su S.R. (46) zbog postojanja osnova sumnje da je izvršio krivično delo trgovina ljudima, saopšteno je iz MUP-a Srbije.
„Sumnja se da je on, na internetu dao oglas da traži devojke za masažu, a kada su se dve Novosađanke javile, iskoristio je njihovu tešku materijalnu situaciju i primorao ih na prostituciju. Takođe, jednu Beograđanku je pokušao da vrbuje za prostituciju”, navodi se u saopštenju.
Oštećene Novosađanke su tokom ove godine klijente primale u stanu osumnjičenog, a zaradu su delile sa njim. Osumnjičenom je određeno zadržavanje do 48 sati, po odobrenju višeg javnog tužioca kome će, uz krivičnu prijavu, biti doveden na saslušanje.

Kasapinu iz Batajnice povećana kazna na osam godina zatvora
Apelacioni sud u Beogradu povećao je za tri godine kaznu Petru Živkoviću (66) i pravosnažno ga osudio na osam godina zatvora jer je 16. februara 2015. godine u Batajnici iskasapio Stevana Katilovića (35), nanevši mu više telesnih povreda, među kojima su odsecanje nosa i precesanje butne arterije.
Tom odlukom preinačena je prvostepena presuda Višeg suda iz februara ove godine kojom je Knežević u februaru bio osuđen zbog krivičnog dela teška telesna povreda sa smrtnim ishodom na pet godina zatvora.
Po nalaženju Apelacionog suda, osnovani su žalbeni navodi Višeg javnog tužilaštva u Beogradu da je prvostepeni sud dao prenaglašen značaj utvrđenim olakšavajućim okolnostima za Kneževića, između ostalog, da je u starijem životnom dobu i da mu je zdravlje teško narušeno, dok otežavajuće okolnosti nije našao.
Ali Apelacioni sud smatra da je tim okolnostima dat prenaglašen značaj zbog cega je prvostepena presuda u delu odluke o kazni preinačena.
Živković je osuđen jer je nakon kraće svađe, izvadio sečivo, odsekao Katiloviću nos, naneo više telesnih povreda po telu a potom mu presekao butnu arteriju i venu. Iskasapljeni mladić podlegao je povredama na licu mesta.
Pomenuto sečivo kojim je delo izvršeno sud je u presudi opisao kao „predmet sa obostrano oštrim ivicama i šiljkom”.
Knežević je uhapšen pet dana posle tragičnog događaja, a u pritvoru je proveo 23 meseca.
Odlukom sudskog veća 13. januara ove godine mu je pritvor zamenjen kućnim pritvorom bez elektronskog nadzora, koji mu je ukinut nakon presude i ovu odluku dočekuje na slobodi.
On je tokom suđenja tvrdio da nije kriv i da nije on učinio. „Šta se desilo, ja stvarno ne znam. Video nisam, a kamoli učinio - rekao je tada Knežević”, rekao je Knežević na suđenju, prema pisanju medija. (Tanjug)

Bojić: Prvi put u Srbiji pacijentu ugrađeno veštačko srce
U Institutu za kardiovaskularne bolesti „Dedinje” urađena je prvi put u Srbiji ugradnja kompletnog veštačkog srca. Novo srce dobio je četrdesetdvogodišnji pacijent iz Beograda, koji se posle ove jedinstvene intervencije oseća odlično. Operacija ugradnje veštačkog srca trajala je oko pet sati, a urađena je zahvaljujući kompaniji „Sinkordija”, koja je donirala oko 200.000 evra da bi ovaj zahvat mogao da bude obavljen.
Novo srce pomoći će pacijentu da provede period od jedne do tri godine, dok se ne pojavi potencijalni donor i obavi klasična transplantacija ovog organa. U izjavi za „Politiku” prof. dr Milovan Bojić, direktor Instituta „Dedinje”, naglašava da je ova intervencija obavljena prvi put u regionu i da postoji veliko interesovanje pacijenata da se ovaj zahvat radi rutinski u ovoj kući. Lekarski tim koji je obavio prvu totalnu ugradnju veštačkog srca predvodio je prof. dr Aleksandar Nikolić, kome je asistirao dr Saša Borović, a učestvovali su i dr Siniša Jagodić, dr Ljubomir Đoković i dr Dragana Košević.

Jelke stižu i brzom poštom
Poslednjih nekoliko godina jenjava potražnja za jelkama jer su tokom novogodišnjih praznika izgleda mnogima dobre i one plastične.
– Verovatno su one kineske veštačke, koje se svuda prodaju, uticale na to. Uglavnom, promet nam je opao. Uostalom nema ni euforije kao nekada, deca se ne raduju nešto posebno jelkama za praznik. Nekada nije bilo mališana koji im ne priđe da ih ushićeno dodirne, danas i ne obrate pažnju na njih. Tako da smo odustali od ulične prodaje – kaže Saša Rakić iz Rasadnika „Jelovac” u selu Naupare kod Kruševca. – Koliko je posao unapređen i ni nalik na nekadašnju prodaju govori i podatak da jelke, upakovane i ne više od metar i po, do vrata kupca stižu i brzom poštom. Ima porudžbina iz Beograda, Novog Sada, Babušnice, a cena zavisi od vrste i visine i kreće se od 1.000 do 2.000 dinara.

AMSS: Kamioni na granici sa Hrvatskom čekaju četiri sata
Kamioni i šleperi čekaju četiri sata na izlazu iz Srbije prema Hrvatskoj na graničnom prelazu Batrovci, saopštio je Auto-moto savez Srbije, pozivajući se na podatke granične policije.
AMSS je naveo da su kolovozi mokri i savetovao vozačima da u večernjim satima zbog odrona i moguće magle povećaju oprez tokom vožnje.
Kako se navodi na teretnim terminalima vozila čekaju po sat vremena na granici Srbije sa Mađarskom na prelazu Horgoš i sa Bosnom i Hercegovinom na prelazu Sremska Rača.
Na putničkim terminalima zadržavanja su do 20 minuta, ali često dolazi do dužih kolona na ulazu i izlazu iz Mađarske i na prelazima sa tom zemljom zadržavanja mogla biti duža, dodao je AMSS.
AMSS je naveo i da nema zadržavanja na naplatnim stanicama u Srbiji. (Beta)

Đukić Dejanović: Žene odlučuju, država stvara uslove
Ministarka bez portfelja zadužena za demografiju i populacionu politiku, Slavica Đukić Dejanović, kaže da bi izmenjena Strategija za podsticanje rađanja trebalo da obezbedi da se tačno zna ko koji zadatak treba da izvrši, koliko se vremena planira za implementaciju i realizaciju i kada će se i sa kim raditi.
Đukić Dejanović kaže i da je potrebno da država ispolji stepen odgovornosti pred građanima koliko je znaćajna nova Strategija, a ne da kao ona iz 2008. godine završi u fioci iako je bila dobar tekst, ali nije bila primenljiva.
„Prva mera trebalo bi da bude veća ekonomska sigurnost mladih ljudi, mogućnost većeg zapošljavanja, a u skladu s tim moraće da se menja i Zakon o radu”, izjavila je Đukić Dejanović za Novi magazin.
Druga mera, prema njenim rečima, biće usklađivanje rada i roditeljstva (mogućnost izbora fleksibilnog radnog vremena, više socijalnog senzibiliteta poslodavaca), a sve to je moguće ako država stimuliše socijalno odgovorno poslovanje.
Ministarka očekuje da će implementacija mera koje se predlažu, pre svega, da krene u javnom sektoru.
„Ne mogu da očekujem od privatnika koji je uložio sopstvena sredstva da ispolji veliki stepen razumevanja, a da toga nema u subjektima koje država investira. Naravno, i finansijska podrška ženi nije jedini faktor; na osnovu popisa iz 2011. trećina žena u životnoj dobi od 30 do 33 godine koje nisu imale decu izjasile su se da ih neće ni imati, a kao razlog navele su da nemaju poverenje u partnera, porodicu i državu”, rekla je i dodala da bi tim redosledom trebalo i rešavati probleme.
Ministarka, naime, smatra da bi u partnerskim odnosima nešto trebalo da se menja.
„Bez obzira koliko je žena obrazovana i moderna, ona je u Srbiji ostala stub porodice, na nju se oslanjaju roditelji, pa čak i komšije i rođaci, za razliku od muškarca koji očekuje da njega svi podržavaju i to će morati da se menja; u tim promenama žena treba da preuzme dominantnu ulogu”, kaže Đukić Dejanović.
Način da se ženi u Srbiji pomogne, Đukić Deanović vidi, na primer, u tome da država organizuje autobus koji će prevoziti decu u škole, a da ona to vreme može da posveti sebi, da bude rasterećenija i da joj to olakša odluku da rodi još jedno dete.
Govoreći o rađanju, odnosno prekidu trudnoće, ministarka ističe da je suština da je neotuđivo pravo žene da o tome odlučuje i da niko nema pravo da se ljuti.
Na pitanje da li će se nekim zakonom regulisati to da majke za treće dete dobiju penziju, Đukić Dejanović je rekla da je očigledno da će biti bolje nego do sada, da se već kaluliše sa sto hiljada dinara za prvo dete i da veruje da od 1. jula 2018. postoje šanse da majke budu stimulisane da rađaju i treće dete.
„Sve što bude moglo da se da majkama, da budu stimulisane, daće se, uz napomenu da finansijska stimulacija nije jedina niti je nabitnija. Jer, da jeste ne bi skandinavske zemlje imale isti demografski problem kao i mi,” rekla je Đukić Dejanović.
U našoj kulturi, u skladu sa zakonodavnim rešenjima, žena je ta koja odlučuje o roditeljstvu. Građanske slobode napreduju, a kad ćemo biti kao društvo spremni na rođenje i odrastanje deteta u nekonvencionalnoj atmosferi, treba ocenjivati i sa stručnog i sa etičkog stanovišta, zaključuje ministarka. (Tanjug)

U Srbiji vežba NATO-a u reagovanju na vanredne situacije
Srbija će, kako je najavljeno, prvi put naredne godine biti domaćin terenske simulacione vežbe u oblasti vanrednih situacija u zajedničkoj organizaciji sa NATO, odnosno Evroatlanskim centrom za odgovor u slučaju katastrofa.
Kako piše portal Juropijen vestern Balkans, Srbija je uspešno učestvovala u sličnim vežbama koje su se prošle i ovde godine održale u Crnoj Gori i Bosni i Hercegovini, što prikazuje kontinuitet saradnje i na ovom planu. Kada je u pitanju javna diplomatija, stiče se utisak da na ovom planu postoji daleko više prostora za usavršavanje.
To je, kako se navodi, potvrdio i Branimir Filipović, vršilac dužnosti pomoćnika ministra spoljnih poslova Republika Srbije, istakavši to područje kao problematično. „Oblast javne diplomatije je identifikovana kao „najslabija karika”, uz ocenu da je potrebno dodatno angažovanje i naše i NATO strane na planu boljeg informisanja javnosti o dometima međusobne saradnje”, rekao je on.
On je i najavio određene promene kada je u pitanju predstojeća revizija IPAP na ovom planu. „Pripremili smo nacrt Strateških smernica za informisanje javnosti o procesu saradnje Srbije i NATO kroz program Partnerstvo za mir, koji će uskoro biti upućen na usvajanje Vladi Srbije”, istakao je Filipović.
Objasnio je potrebu da se objektivno i blagovremeno javnosti predoče dobiti ove saradnje uz cilju adekvatnog predstavljanja državnih aktivnosti. Sa druge strane, vojni analitičar Aleksandar Radić nema takav utisak, s obzirom da godišnja evaluacija IPAP sporazuma nije poznata javnosti.
„Stav aktuelnih vlasti je da se poverljivim tretira sadržaj dokumenata i aktivnosti za koje je u praksi naseg regiona uobičajeno da su javne teme i da se o njima obaveštavaju stručna javnost i novinari”, rekao je.
Dakle, stanje komplikuje činjenica da se godišnja evaluacija IPAP ne prikazuje javnosti. Ukoliko bi do toga došlo, zainteresovana javnost bi mogla da ima jasan uvid koliko je sveobuhvatan obim saradnje Srbije i NATO.
Na taj način, lakšim pristupom činjenicama o stepenu kooperacije i koristi po Srbiju, lakše bi se stalo na put tabloidnim naslovima poput „NATO sprema invaziju na Srbiju”, ali i otvorila mogućnost da čitavo društvo u sagledavanju bezbednosne pozicije naše zemlje prevaziđe emotivne elemente.
IPAP, Individualni akcioni plan partnerstva predstavlja najintenzivniji oblik bilateralne saradnje NATO sa zemljama koje nisu članice ovog saveza. Ovaj mehanizam saradnje nastao je 2002. godine na samitu zemalja članica NATO-a u Pragu, sa ciljem da se uspostavi sveobuhvatnija saradnja sa partnerskim zemljama, kao i da ona bude što je moguće više prilagođena potrebama i interesima svakog od partnera.
Kako je tada rečeno „saveznici su odlučni da nastave i unapređuju podršku i savete zainteresovanim partnerima, kako bi im pomogli u suočavanju sa izazovima 21. veka”. Dakle, IPAP predstavlja sredstvo za struktuiranje i adekvatno organizovanje bilateralne saradnje NATO-a sa partnerskim zemljama u cilju izvršavanja reformi u zemlji koja nije članica. U praksi, on je još jedan od pokazatelja da je ovaj savez više od vojno-bezbednosne organizacije, kako se često percipira u javnosti i da ta saradnja sa ovom organizacijom može obuhvatati različite oblasti.
Od „osnovnih” oblasti vezanih za odbrambena, bezbednosna i vojna pitanja, tu su i neka „alternativna” poput oblasti informisanja javnosti, saradnje u oblasti nauke, životne sredine i planiranja u vanrednim situacijama, zaštite podataka.
Kada je u pitanju Indvidualni akcioni plan partnerstva za Srbiju, februara 2011. godine na sednici Vlade Srbije donet je zaključak o pokretanju procedure za izradu ovog plana, a Prezentacioni dokument usvojen je jula iste godine.
Da ni promena vlasti ne donosi zaokret u kursu Srbije da blisko sarađuje sa ovim zapadnim partnerom, pokazuje da je u decembru 2014. Vlada Srbije usvojila ovaj dokument, a početkom 2015. je usvojen i od strane NATO. S obzirom da IPAP predstavlja predviđeni plan saradnje, a ne međunarodni sporazum, njega nije morala da ratifikuje Narodna skupština. (Tanjug)

Apel građanima da kupuju jelke sa busenom
Javno preduzeće Srbijašume apelovalo je na građane da za predstojeće praznike kupuju jelke sa busenom kako bi se sprečila nekontrolisana seča mladih četinarskih stabala. U saopštenju tog javnog preduzeća, koje je potpisao direktor Igor Braunović, se navodi da se širom Srbije mogu kupiti jelke sa busenom, te da će se na tržištu pojaviti i sečene jelke, koje potiču iz privatnih šuma.
Za sve jelke kako državne tako i one koje potiču iz privatnih šuma, mora da postoji obavezna propratna dokumentacija i kartica da imenom proizvođača i žigom za državne ili privatne šume. Inspektori šumarstva u saradnji sa MUP-om Srbije, tržišnom i finansijskom inspekcijom kontrolišu promet novogodišnjih i božićnih jelki.
S obzirom da se poslednjih godina suočavamo sa problemom sušenja šuma i pojavom šumskih požara, koji su posledica uticaja klimatskih promena i globalnog zagrevanja, ovo je razlog više i poruka Srbijašuma da se kupuju jelke sa busenom, koje će moći da se zasade posle praznika i nastaviti da žive. Na ovaj način će se obezbediti više kiseonika za građane i bolji kvalitet života. (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Vulin u Banjaluci: BiH poštujemo, RS volimo
BANjALUKA - Srpski ministar odbrane Aleksandar Vulin, koji boravi u zvaničnoj poseti BiH, razgovarao je danas u Banjaluci sa predsednikom Republike Srpske Miloradom Dodik, koji je tom prilikom istakao da ga raduje čvrst stav Srbije da poštuje teritorijalni integritet BiH, ali i unutrašnju strukturu zemlje, što znači dogovor dva entiteta i tri konstitutivna naroda.
On je novinarima nakon sastanka rekao da poštuje činjenicu da je Srbija potpisnik i garant Dejtonskog mirovnog sporazuma.
„Nismo zadovoljni činjenicom da Srbija, kao garant Dejtonskog sporazuma, nije uključena u rad Saveta za sprovođenje mira i što je tako eliminisana iz međunarodnih aktivnosti koje se odnose na sprovođenja ovog sporazuma”, dodao je Dodik.
Naveo je da je Srbija najveći ekonomski partner Republike Srpske i da je veoma značajna privredna saradnja.
„Naša saradnja se odnosi i na mogućnost angažovanja određenih kapaciteta kojima Republika Srpska raspolaže. Ekonomski razvoj Srpske je pozitivan i beležimo rast bruto domaćeg proizvoda”, kaže Dodik, koji je ponovio da je ovo period najbolje saradnje Srpske i Srbije.
Napomenuo da će u okviru saradnje biti angažovani kapaciteti fabrika „Orao”, „Famos” i „Kosmos”.
„Srbija je uspela da pokrene namnsku industriju u smislu ekspanzivnog pristupa inostranim tržištima. Tu vidimo šansu u Republici Srpskoj, a u vremenu koji dolazi razgovaraćemo i o višem stepenu integracije naših kapaciteta u sve ovo”, rekao je Dodik.
On je ponovio da je na nivou zajedničkih institucija BiH ozbiljna kriza, da je stepen međunarodnog intervencionizma još veliki, te da ambasadori pokušavaju da i dalje odlučuju o unutrašnjim pitanjima BiH.
Vulin je podsetio da je Srbija garant Dejtonskog mirovnog sporazuma, ističući da ovaj sporazum mora biti sprovođen.
„Poštujemo teritorijalni integritet i suverenitet BiH i za nas je prihvatljiv svaki dogovor dva entiteta i tri naroda u BiH. Interes Srbije su mir i stabilnost u regionu, kao i uspešna Republika Srpska, čije mesto u okviru BiH ni na koji način ne može biti umanjeno i ugroženo bilo kakvim naknadnim tumačenjima”, rekao je Vulin.
On je naveo da će u skladu sa politikom koju sprovodi predsednik Srbije i vrhovni komandant Vojske Srbije Aleksandar Vučić, Ministarstvo odbrane ove zemlje značajno povećati obim saradnje sa odbrambenom industrijom Srpske, što znači da se dio vojne opreme poput tenkovskih i avionskih motora Vojske Srbije remontuje u Republici Srpskoj i da će Srbija pomoći odbrambenim kapacitetima Srpske da se razvijaju.
„Ministarstvo odbrane Srbije obezbedilo je 63 miliona dinara za `Famos` i 280 miliona dinara za `Orao` za remonte naših tenkovskih i avionskih motora. Konkretno radimo na sprovođenju politike i omogućavamo odbrambenoj industriji Srpske da se razvija, radi i zapošljava ljude”, kaže Vulin i napominje da sa nivoa BiH ne može biti zaustavljeno potpisivanje ugovora o remontu koje je predviđeno za sutra i narednu sedmicu.
Napomenuo da Vučić nikada u spoljnopolitičkim aktivnostima nije propustio priliku da kaže koliko je Srbiji stalo do Republike Srpske.
„Nastojimo da ekonomski pomognemo Srpskoj i pokažemo koliko smo zainteresovani za svakodnevni život. Srbija je opredeljena za mir i stabilnost, a kao što kaže Vučić, čemu se pridružujem, BiH iskreno poštujemo, a Republiku Srpsku iskreno volimo”, poručio je Vulin.
Inače Dodik je lično zahvalio ministru Vulinu za iskazanu pažnju koju je prilikom bilo koje potrebe za pomoć ukazivao Republici Srpskoj.
U toku dvodnevne posete Bosni i Hercegovini, ministar Vulin se juče u Sarajevu sastao sa ministarkom odbrane Bosne i Hercegovine Marinom Pendeš sa kojom je razgovarao o aktuelnoj bezbednosnoj situaciji u regionu i načinima za unapređenje saradnje u oblasti odbrane i obišao Centar za obuku za operacije podrške miru u Butmiru i „Fabriku motora specijalne namene” a.d. Pale. (Tanjug)

Ribolovci upozoravaju: Drastično smanjen riblji fond u Srbiji
VVF i Ujedinjeni ribolovci Srbije upozorili su danas na posledice neodgovornog korišćenja ribe u Srbiji, pre svega drastično smanjenje ribljeg fonda i narušavanje rečnih ekosistema.
Kako je u izjavi dostavljenoj medijima izjavila Duška Dimović, direktorka VVF programa u Srbiji, podaci iz 'Izveštaja o živoj planeti' alarmantno upozoravaju na nestajanje biljnih i životinjskih vrsta posebno slatkovodnih.
„Osnovni uzroci ugrožavanja su prekomerni izlov, uništavanje staništa, zagađenje i klimatske promene. Kada se ribe intenzivno love, posebno u doba mresta ili male ribe koje je zabranjeno loviti, nema dovoljno vremena da se riblji fond obnovi. Osim, ilegalnog i prekomernog ribolova uništena su brojna staništa za mrest riba, zbog regulacije reka i izgradnje malih hidrocentrala”, rekla je Dimović.
Napominje da VVF i URS godinama ukazuju na nekontrolisano i neregulisano tržište ribom i ribokrađu, zbog čega finansijski ispaštaju država i legalni proizvođači riba.
Vrlo često se, kaže, love ribe ispod zakonski propisane mere, ne poštuje se lovostaj (period godine kada je zabranjen ribolov određenih vrsta zbog mrešćenja) i izlovljavaju se strogo zaštićene vrste.
Iz Ujedinjenih ribolovaca Srbije kao višestruki problem, koji je potencijalno opasan i po zdravlje ljudi, ističu ulov ribe na otvorenim vodama odnosno rekama i jezerima.
Ta riba je često ulovljena oko kanalizacionih odvoda, deponija i klanica, puna je bakterija, teških metala i drugih otrova.
„Zbog ilegalnog ribolova, na tržište dospeva riba čije poreklo je nemoguće utvrditi. Dostavlja se direktno na pijace i u restorane, bez prethodne inspekcijske kontrole. Neretko se prodaje na mestima koja ne ispunjavaju osnovne sanitarne uslove, u okolini pijace i na trotoaru, iz prljavih gajbica i kesa, umesto u ribarnicama ili na pijačnim tezgama”, izjavio je izvršni direktor Ujedinjenih ribolovaca Srbije Ljubomir Pejčić.
Javnost treba upozoriti i na to da najveći deo trgovine ilegalno ulovljenom ribom završi u restoranima i čardama, gde inspektori nemaju zakonske osnove da ulaze, za razliku od pijaca i ribarnica gde se sanitarne kontrole sprovode.
„Ovoj situaciji doprinelo je i ukidanje otkupnih stanica '90. godina prošlog veka, kada je prestala da se vodi evidencija porekla i količine ulova, a tržište ulovljenom ribom postalo bez adekvatne kontrole”, ističe Pejčić.
Nije reč samo o vrstama riba koje koje svi volimo, one su temelj zdravih reka, jezera, potoka i bara. Ukoliko nestanu vrste, ekosistemi neće moći da nam obezbede čistu vodu, vazduh, hranu i klimatske uslove koje nam sada pružaju.
„Potrebno je unaprediti zakone koji regulišu zaštitu ribljeg fonda, osnažiti rad inspekcijskih službi i promeniti način na koji konzumiramo ribu kako bismo osigurali da se hranimo na održiv način i očuvamo zdrave ribe u zdravim rekama”, dodala je Dimović. (Tanjug)

Počeo Festival nauke na Beogradskom sajmu
Jedanaesti Festival nauke, pod sloganom „Jedan na jedan”, otvoren je danas na Beogradskom sajmu, a ministar prosvete Mladen Šarčević otvarajući Festival najavio je da će sledeće godine biti otvoreno još centara za promociju nauke gde će mladi sticati znanja, ali i prijateljstva iz celog sveta.
Kako je istakao, važno je da postoje festivali, ali i centri za promociju nauke, kojih je trenutno 13 u Srbiji, a tokom sledeće godine nova tri centra biće otvorena u Banatu, Centralnoj Srbiji i Beogradu.
Ministar je ukazao da je novim budžetom izdvojeno 15,5 odsto više sredstava za nauku i obrazovanje, te da će u 2018. godini biti urađeno mnogo za obrazovni sistem - skoro sva deca počeće da rade vežbe iz prirodnih nauka, a počeće i digitalizacija obrazovnog sistema.
Podsetio je da je osim Istraživačkog centra u Petnici, koji je, kako je naveo, već afirmisan i poznat u svetu, ove godine afirmisan je jedan novi centar za lingvističke nauke u Tršiću.
Dodao je da će u saradnji sa Nacionalnim američkim fondom za nauku uskoro biti pokrenut i srpski Nacionalni fond za nauku što je i u skladu sa izradom novog Zakona o naučno-istraživačkoj delatnosti.
Ana Petrović, osnivač Festivala nauke, rekla je da će tokom četiri dana trajanja festivala u četiri hale Beogradskog sajma nauku predstaviti više od 700 učesnika iz 72 institucije.
Na ovogodišnjem Festivalu nauke od 14. do 17. decembra u nekoliko termina na Naučno-fantastičnoj bini u Hali 5 Beogradskog sajma, Stiv Vulf, naučni komunikator iz Holivuda, kroz eksplozivni naučni šou-program „Nauka iza Holivuda” otkriće posetiocima Festivala kakva se naučna magija dešava iza kamera holivudskih filmova. (Tanjug)

Brnabić: Zvezde su se poklopile, šansa da rešimo važna pitanja u 2018.
Predsednica vlade Srbije Ana Brnabić kaže da je optimista za narednu godinu kada je reč o Srbiji i njenom ekonomskom razvoju jer imamo preduslove za uspeh u 2018. godini.
„Završavamo godinu sa povećanjem penzija i plata u javnom sektoru, povećanjem minimalne cene rada, poreskim olakšicama, pre svega za start-ap kompanije i preduzetnike”, rekla je Brnabić govoreći na prijemu u okviru konferencije „Svet u 2018”.
Ona je pojasnila da će ubuduće nove kompanije biti oslobođene poreza u prvoj i drugoj godini poslovanja i izrazila nadu da će to biti veliki impuls i motiv da ljudi pokušaju da pokrenu svoj biznis.
„Kada je reč o regionu, pravi je momenat i mislim da su se zvezde poklopile i da, ako postoji liderstvo i hrabrost, imamo veliku šansu, koja se neće ponoviti u narednim decenijama, da rešimo neka važna pitanja”, rekla je predsednica vlade.
Ponovila je da je za Srbiju veoma važna regionalna stabilnost, jer ne možemo da imamo rast, ukoliko nam je region rizičan.
Govoreći o odnosima u regionu, Brnabić je rekla da su važni lični kontakti, navodeći kao primer to što je predsednik Aleksandar Vučić, kao premijer počeo da uspostavlja lične kontakte sa albanskim premijerom Edijem Ramom.
„Danas Srbija i Albanija imaju bolje odnose nego vekovima unazad, jer se neko odvažio da napravi lični kontakt. Rama je prvi albanski premijer u Srbije posle 68 godina i posle je sve išlo lakše. Imamo otvorenih pitanja sa Albanijom, teških emotivnih, ali imamo iskren dijalog”, rekla je ona.
Dodala je da je Vučić uspostavio lične kontakte sa premijerima Bugarske, Grčke, Mađarske... i da je prednost Srbije to što ima predsednika i premijera kojima je to važno i koji se, svako u svom domenu i u skladu sa ovlašćenjima, trude da Srbiju postave kao jednog od lidera regionalne stabilnosti.
Brnabić je ponovila da je strateški cilj Srbije članstvo u EU, kao i saradnja sa svim partnerima, SAD, Rusijom, Kinom, UAE, Indijom... jer su svi oni naši važni trgovinski partneri, i ta saradnja važna je za ekonomski rast Srbije.
Naša tri stuba su, kaže, ekonomska snaga, efikasna javna uprava i vladavina prava, efikasno pravosuđe i borba protiv korupcije i kriminala.
Komentarišući podatak iz izveštaja Evropske investicione banke (EIB) da je Zapadni Balkan po nivou korupcije drugi najlošiji na svetu, Brnabić je rekla da problem korupcije postoji, ali da nismo toliko loši kao što se prikazuje i naglasila da je borba protiv korupcije svakako u fokusu.
U tom smislu, istakla je uvođenje e-uprave koja je najbrži i najlakši način borbe protiv korupcije, što, kako kaže, pokazuje i uvođenje elektronskog izdavanja građevinskih dozvola. (Tanjug)

Vučić: Radićemo na razvoju ekonomskih odnosa sa Kubom
HAVANA – Predsednik Srbije Aleksandar Vučić izjavio je danas da je Kuba uvek prema Srbiji iskazivala izrazito prijateljski stav, kao i da je i Srbija uvek podržavala Kubu i da će obe nastaviti tako da se ponašaju, s tim što će akcenat u budućnosti staviti na unapređenje ekonomske saradnje.
„Sutra ću imati susret sa predsednikom Kube Raulom Kastrom i verujem da će to dodatno unaprediti naše odnose, dodatno ojačati poziciju zemlje ukupno među karipskim zemljama, među kojima u najvećem broju u budućnosti možemo da očekujemo podršku i po pitanju Kosova i po drugim pitanjima”, rekao je Vučić srpskim novinarima u Havani.
On je podsetio da je ovo, u svojstvu predsednika Republike, ali i kao premijera, njegova prva poseta latinoameričkim državama.
Kako je naveo, na Kubi nije sam već su sa njim i trojica ministara – zdravlja Zlatibor Lončar, privrede Goran Knežević i poljoprivrede Branislav Nedimović, i gradonačelnik Beograda Siniša Mali, što govori o širokom dijapazonu razgovora koji se vode tome šta želimo u budućnosti od odnosa sa Kubom.
„A želimo najbliže moguće odnose”, istakao je predsednik Srbije.
Prema njegovim rečima, Kuba je uvek pokazivala izrazito prijateljski stav prema našoj zemlji i kada je to bilo najteže, Srbija je uvek glasala za podršku Kubi da ne bude pod blokadom.
„Tako ćemo nastaviti da se ponašamo. I jedne i druge karakteriše borba za očuvanje nezavisnosti, suverenosti i teritorijalne celovitosti. Ono na čemu mora da se radi jeste dalje razvijanje ekonomskih odnosa”, naglasio je Vučić.
Prema njegovim rečima, delegaciji je priređeno izuzetno gostoprimstvo, delegaciju su vodili u najuspešnije kubanske fabrike.
„Svaki čovek u Srbiji je čuo za Kohibu, pa do predstavljanja i govora na Univerzitetu i susreta sa predsednikom skupštine, koji je iskreni prijatelj Srbije, saborac Raula i Fidela Kastra”, zaključio je Vučić. (Tanjug)
Predsednik posetio izložbu o Fidelu Kastru

Vučić napisao „Bolji svet je moguć! Hvala, Fidele!” (Foto Beta)

HAVANA – Predsednik Srbije Aleksandar Vučić obišao je izložbu fotografija o lideru kubanske revolucije Fidelu Kastru, gde je u knjigu utisaka napisao: „Bolji svet je moguć! Hvala, Fidele!”
„Fidel Kastro je nestao fizički, ali je uvek veoma prisutan i u Srbiji je jako popularan i opšte poznat”, primetio je srpski predsednik, nakon obilaska izložbe na kojoj je prikazan kubanski vrhovni komandant od studentskih dana do događaja koji su se odigrali neposredno pred njegovu smrt, prenosi latinoamerička novinska agencija Prensa Latina.
Predsednik Srbije je izrazio zadovoljstvo zbog posete izložbi „Fidel i spoljna politika Kubanske revolucije” koja se prikazuje u Međunarodnom pres centru u Havani.
„On je uvek u našim srcima i veoma sam srećan što sam imao priliku da posetim ovo mesto”, izjavio je predsednik Vučić. (Tanjug)

Đurić: Konstituisanjem opština stvoren savršen uslov za formiranje ZSO
Direktor Kancelarije za Kosovo i Metohiju Marko Đurić ocenio je da su se nakon današnjeg konstituisanja opštinskih vlasti u srpskim sredinama u kojima su izabrani predstavnici Srpske liste preuzeli mandate stvorili savršeni uslovi za formiranje Zajednice srpskih opština, a što je, kako je naveo, Priština na sebe kao obavezu iz Briselskog sporazuma preuzela pre tačno 1.700 dana.
„Verujem da će uslovi života naših sugrađana na Kosovu i Metohiji biti još bolji pošto srpska samouprava bude dodatno ojačana formiranjem Zajednice srpskih opština (ZSO), za šta sad imamo savršene uslove, budući da vlast u svim opštinama sa srpskom većinom obavlja programski i ideološki koherentna politička snaga.
Danas je, kako je naveo Đurić, tačno 1700. dan otkako je Priština preuzela obaveze u vezi sa formiranjem ZSO. Tim povodom podsetio je još jednom predstavnike privremenih institucija samouprave na Kosovu i Metohiji i međunarodnu zajednicu na činjenicu da najvažniji segment Briselskog sporazuma do danas nije sproveden.
„Srbi na Kosovu i Metohiji zaslužuju da teškoće njihovog življenja u južnoj pokrajini budu u najvećoj mogućoj meri amortizovane savršenim funkcionisanjem srpskih lokalnih samouprava, u skladu sa Rezolucijom 1244 Saveta bezbednosti UN i Briselskim sporazumom”, naveo je Đurić.
On je čestitao Srpskoj listi i svim odbornicima i gradonačelnicima, koji su doprineli njenoj ubedljivoj pobedi u većinski srpskim sredinama na nedavno održanim lokalnim izborima na Kosovu i Metohiji, početak mandata i konstituisanje opštinskih vlasti.
On je ocenio da će Srpska lista u predstojećem periodu odgovornim odnosom prema nacionalnim interesima i stručnim rukovođenjem lokalnim organima vlasti morati da opravda ukazano poverenje građana i države Srbije. (Beta)

Dačić: Po pitanju Jerusalima Srbija ostaje pri principijelnom stavu
Šef srpske diplomatije Ivica Dačić izjavio je danas u Beogradu, povodom odluke SAD da prizna Jerusalim kao glavni grad Izraela, da je to „veoma osetljivo pitanje”, da sukob Izraelaca i Palestinaca dugo traje, i da je potrebno da se „kroz dijalog iznađe obostrano rešenje”.
„To je tema kojom se bave mnoge međunarodne organizacije. Srbija ostaje pri svom principijelnom stavu”, rekao je Dačić na konferenciji za novinare u Ministarstvu spoljnih poslova na pitanje novinara kako će se Srbija odnositi prema odluci američkog predsednika Donalda Trampa da prizna Jerusalim kao glavni grad Izraela.
Dačić je rekao da je potrebno da se „kroz dijalog iznađe obostrano rešenje”.
Ministar spoljnih poslova ranije danas je učestvovao na konferenciji "Godine jubileja” kojom je Ambasada Izraela obeležila 25. godišnjicu uspostavljanja diplomatskih odnosa Izraela i bivše Jugoslavije, odnosno Srbije, i ključne datume u istoriji Izraela od 1897. do 2018. godine.
On je na tom skupu rekao da je njegova „lična ocena” da prekidanje diplomatskih odnosa sa Izraelom u vreme bivše Jugoslavije predstavlja veliku grešku.
Jugoslavija je prekinula diplomatske odnose sa Izraelom 1967, u vreme Šestodnevnog rata. (Beta)

Unutrašnji dijalog o Kosovu – šta predlažu sportisti
Predstavnici sportskih institucija zatražili su od Vlade Srbije da umesto preporuke donese obavezujuće uputstvo o načinu ponašanja srpskih sportista na takmičenjima na kojima učestvuju i sportisti Kosova. Na okruglom stolu sportskih institucija u okviru „unutrašnjeg dijaloga” o Kosovu je ukazano i na niz konkretnih problema s kojima se sreću srpski sportisti na takmičenjima sa sportistima Kosova.
Navedeno je i da je Kosovo član više međunarodnih i evropskih sportskih organizacija i da se, kako je rečeno, srpski timovi „na razne načine snalaze” da ne budu zajedno sa ekipama iz Kosova na terenu.
Navedeno je i da se srpski timovi trude da ne igraju u istim grupama takmičenja sa ekipama Kosova, i ukazano na različite moguće praktične situacije, uz pitanje da li bi reprezenacija Srbije trebala da siđe sa pobedničkog postolja na kome je zajedno sa ekipom Kosova.
U pauzi skupa, ministar omladine i sporta Vanja Udovićić i direktor Kancelarije za Kosovo i Metohiju Marko Đurić su najavili aktivnosti na preciziranju uredbe. Udovičić je rekao da se vladina preporuka odnosi na sve situacije najavivši aktivnosti na „konkretizaciji” njenih određenih delova dok je Đurić najavio rad na tome da ta preporuka bude „sveobuhvatnija”.
Đurić i Udovičić su izrazili zadovoljstvo zbog odziva predstavnika sprtskih institucija na skup o unuturašnjem dijalogu o Kosovu. „Puno mi je srce kada vidim da su onu sprotsku strast i žar sa sportskog terena preneli i na ovaj teren”, rekao je Đurić.
Generalni sekretar predsednika Republike Nikola Selaković je rekao da je današnji bio šesti okrugli sto u okviru unutrašnjeg dela, koji će, kako je rekao, trajati do kraja prvog tromesečja naredne godine.
Tokom skupa, predsednik Olimpijskog komiteta Srbija Božidar Maljković je rekao da taj komitet podržava napore predsednika i Vladu Srbije u vezi unutrašnjeg dijaloga i rešenja u nacionalnom interesu u vezi Kosova i Metohije.
Predsednik Sportskog saveza Srbije Dane Korica je rekao da će „armija sportista” učiniti sve da reprezentuju zemlju na najbolji način, i u sklopu unutrašnjeg dijaloga o Kosovu. Na skupu je ukazano i da je za sportiste najvažnije da učestvuju na međunarodnim takmičenjima i time na najbolji način reprezentuju Srbiju. (Beta)

Skupština usvojila budžet za 2018.
Skupština Srbije usvojila je budžet za narednu godinu, kojim su planirani prihodi od 1,178 milijardi dinara, rashodi od 1,207 milijardi, a deficit od 28,4 milijarde, što je 0,6 odsto. „Za” je glasalo 150 poslanika, „protiv” je bilo 12, nije bilo uzdržanih, a dva nisu glasala. Budžet je, kako je rekao Dušan Vujović, ministar finansija, apsolutno razvojni, pa je za investicije rezervisano 30 odsto više novca nego ove godine, a njime su predviđene i povišice penzija za pet odsto i plata u javnom sektoru za deset odsto.
Prema rečima ministra Vujovića, budžet je planiran na osnovu projekcije da će privredni rast iduće godine biti 3,5 odsto BDP-a, uz BDP deflator od 2,8 odsto i indeks potrošačkih cena na malo od 2,7 odsto. Za kapitalne investicije predviđeno je ukupno 128,3 milijarde dinara, od čega će najviše otići na infrastrukturu – 54 milijarde. Kako je predviđeno, u „republičku kasu” trebalo bi da se slije 988,6 milijardi dinara, od čega po osnovu naplate PDV-a – 503,4 milijarde dinara. Poslanici su usvojili i 30 finansijskih zakona koji prate budžet.
Opozicioni poslanici protestovali su juče što nije bilo rasprave o budžetu u pojedinostima, zbog, kako su isticali, vladajuće koalicije, koja je ukrala vreme podnošenjem velikog broja amandmana na dva zakona o kojima se raspravljalo pre budžeta. Opozicionari su ocenili da je jedina svrha ovakvog poteza parlamentarne većine bila da se spreči debata o budžetu, a kao dokaz da su u pravu naveli su to što je više od 300 amandmana o kojima se tri dana raspravljalo povučeno iz procedure pre glasanja.
Da bi se došlo do rasprave u pojedinostima na budžet za narednu godinu, trebalo je obraditi amandmane na zakone o budžetu za ovu godinu i o budžetskom sistemu, a samo naprednjaci su na ova dva akta podneli oko 300 amandmana i svaki predlagač je naširoko i nadugačko objašnjavao zašto je važno da njegov predlog bude prihvaćen. Zbog toga je potrošeno svih 600 minuta predviđenih za raspravu u pojedinostima, pa za amandmane nije bilo vremena, osim nekih tridesetak minuta, koje su na raspolaganju imale poslaničke grupe DJB i Dveri.
Upitavši ko je Narodnu skupštinu ostavio u mraku i ko je u njoj ugasio svetlo, Vojislav Šešelj, lider SRS-a, rekao je novinarima, da je vladajuća koalicija uložila amandmane, pa ih povukla, kako bi uštedela na vremenu za glasanje, i dodao: „Ovo još nismo imali i o ovome bi trebalo da se povede rasprava. Tražimo da se hitno donese novi poslovnik, jer već godinu i po dana nemamo poslovnik, već se, na improvizovan način, radi po starom. Skupština je pretvorena u protočni bojler, a vladajuća koalicija svoju uspešnost meri brojem usvojenih zakona. Gašenje demokratije ne može biti ni u interesu vladajuće koalicije, ni u bilo čijem. U parlamentarnoj istoriji smo imali svašta, ali ovako nešto nismo, to je sumrak demokratije. Ovaj poslovnik donele su dosmanlije, a vlast ga sada koristi, i to joj je izgovor što ga koristi. Ako je stranka na vlasti oborila prethodni nedemokratski režim, zašto je nastavila da vlada njegovim metodama, pa je još uzela i njegove kadrove, postavlja se pitanje zašto je obarala taj nedemokratski režim?”
Saša Radulović, lider DJB-a, pokušao je na početku jučerašnje sednice da dobije reč na osnovu povrede poslovnika. Stajao je nekih četrdesetak minuta sa podignutim poslovnikom i dovikivao – „Poslovnik”, ali nije dobio reč. Njegova koleginica Tatjana Macura za to vreme je mobilnim telefonom snimala poslanike u sali, a Maja Gojković, predsednica parlamenta, upozorila ju je da to ne radi, jer „pravo da snima u sali ima samo RTS”. Radulović je novinarima kazao da je hteo da ukaže da amandmani nisu povučeni u skladu s poslovnikom, budući da povlačenje nije dozvoljeno „pošto se rasprava o amandmanu završi”. Dodao je da je povlačenje počelo u sredu uveče, a da su neki povučeni juče ujutro, posle završetka rasprave, „što nije moglo da bude prihvaćeno”. Istakao je da je tragično što se nije raspravljalo o budžetu u pojedinostima.
Goran Ćirić, šef poslaničke grupe DS-a, kazao je da se „prvi put u istoriji desilo da vladajuća koalicija opstruiše rad parlamenta” i dodao: „Prvo su podneli amandmane želeći da onemoguće debatu o tome kako će građani živeti iduće godine, da bi sprečili opoziciju da komentariše budžet, onda su ih povukli. To pokazuje da većina opstruiše rad najvažnijih institucija. Ovo govori kako izgleda dijalog u Srbiji na koji pozivaju i kako se gleda na važnost institucija.” Zoran Živković, predsednik Nove stranke, kazao je da opozicija može da izabere da zbog načina na koji se vladajuća većina ponaša napusti parlament i „ostavi klovnove da budu sami u cirkusu, ili da nastavi da se bori u parlamentu dok za to postoje i minimalni uslovi”.

Kubanski mediji posvetili veliku pažnju poseti Vučića Havani
HAVANA - Kubanski mediji posvetili su veliku pažnju poseti predsednika Srbije Aleksandra Vučića Havani, najavljujući na naslovnim stranama i u udarnim terminima njegove razgovore sa kubanskim zvaničnicima i druge planirane aktivnosti.
Najavljujući dolazak srpskog predsednika Aleksandra Vučića u zvaničnu posetu Kubi, Cuba TV i zvanični list Centralnog komiteta Komunističke partije Kube „Granma” navode da će uvaženi gost tokom boravka imati zvanične razgovore sa predsednikom Raulom Kastrom i drugim zvaničnicima kao i druge aktivnosti.
Takođe podsećaju da će Havana i Beograd sledeće godine obeležiti 75 godina od uspostavlja diplomatskih odnosa dve zemlje.
Kubanska televizija navodi da će se Vučić tokom boravka prema najavama, sastati sa predsednikom nacionalne skupštine Estebanom Laso Ernandesom, kao i sa drugim visokim kubanskim zvaničnicima.
Program posete, dodaje se, predviđa i obilazak razvojne zone luke Marijel, jednog od najvećih ekonomskih projekata u kubanskoj istoriji.
I kubanska novinska agencija ACN i latinoamerička informativna agencija Prensa Latina najavile su Vučićevu zvaničnu posetu Kubi, a Prensa Latina podseća da je Vučić ranije rekao da bi dobri politički odnosi između dve zemlje trebalo da budu temelj za razvoj ekonomske saradnje.
Vučićevu posetu i razgovore sa najvišim kubanskim zvaničnicima najavili su i portali Cuba Debate i NNC, kao Radio Rebelde i Radio Taino.
Većina medija je te informacije prenela sa sajta Ministarstva spoljnih poslova Kube, a neki su objavili i Vučićevu biografiju.
Predsednik Vučić otputovao je juče u dvodnevnu zvaničnu posetu Kubi, na poziv predsednika Raula Kastra.
Predsednik Vučić je ove sedmice, u razgovoru sa novoimenovanim akreditovanim ambasadorom Kube u Beogradu, rekao da dobri politički odnosi dveju zemalja treba da budu temelj za razvoj ekonomske saradnje, a istakao je posebno oblast poljoprivrede, medicine i farmaceutske industrije, biotehnologije i genetskog inženjeringa.
Tokom njegove posete Havani biće potpisan Sporazum o saradnji u oblasti lekova i medicinskih sredstava.
U Srbiji se inače uspešno primenjuju iskustva kubanske medicine i farmaceutske industrije.
Srbija, kako je istakao, kao zemlja koja štiti svoju nezavisnost, oseća veliko prijateljstvo i poštovanje prema Kubi i divi se slobodarskim stavovima kubanskog naroda.
Kubi smo zahvalni na principijelnom stavu da ne priznaje jednostrano proglašenu nezavisnost Kosova, kao i na podršci u međunarodnim organizacijama, protiveći se članstvu tzv. Kosova, rekao je Vučić prilikom prijema akreditiva ambasadora Gustava Triste del Toda. (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Dačić: Krivične prijave Hrvatske protiv generala propaganda
Ministar spoljnih poslova Ivica Dačić kaže da to što Tužilaštvo u Zagrebu pokreće krivične prijave protiv petorice generala JNA, državljana Srbije, za raketiranje Banskih dvora reč o propagandi Hrvatske, jer je ona u Haškom tribunalu označena kao agresor.
„To je unutrašnje politički zahtev i propaganda, jer Hrvatskoj ne ide dobro. Hrvatska je označena kao agresor. Ona je označena u Tribunalu, Srbija nijednom aktom nije označena. U rezolucijama i saopštenjima Saveta bezbednosti jasno je rečeno devedesetih godina da hrvatska vojska učestvuje u borbama u BiH”, rekao je Dačić gostujući na TV Pink.
On je dodao da su se Hrvati „upleli u kolo iz koga bi rado da izađu, ali im teško ide”.
Dačić je podsetio na izjave bivšeg bivšeg predsednika Hrvatske Franje Tuđmana za koga kaže da je govorio da je srećan što mu supruga nije Srpkinja.
„Zamislite da ja izađem i kažem da sam srećan što mi žena nije Albanka ili Hrvatica. Kako je govorio takvo je društvo i gradio”, naglasio je Dačić.
Šef srpske diplomatije je rekao da se godinama unazad razmišljalo, a da je možda i greška što srpski parlament nikada nije doneo nikakvu deklaraciju niti osudio genocid Hrvatske u Drugom svetskom ratu.
„Ako ćemo tako ići možemo govoriti i tražiti ratnu odštetu i za Prvi svetski rat zato što su nas oni napali”, zaključio je Dačić. (Tanjug)

Danas formiranje vlasti u srpskim opštinama na KiM
Kosovska Mitrovica – Konstitutivne sednice lokalnih skupština biće održane danas u sedam od deset opština sa srpskom većinom. Biće verifikovani mandati gradonačelnika i odbornika u Kosovskoj Mitrovici, Zvečanu, Leposaviću i Zubinom Potoku, zatim u Gračanici, Štrpcu, Novom Brdu koji su izabrani na lokalnim izborima održanim 22. oktobra u 38 opština, u organizaciji Centralne izborne komisije (CIK) u Prištini. Kako je za „Politiku” kazao Igor Simić, šef za saradnju sa medijima i civilnim sektorom Srpske liste, po davanju svečane izjave, gradonačelnici će izložiti program rada u narednom četvorogodišnjem mandatu.
„Svih deset gradonačelnika sa Srpske liste na lokalnom nivou sprovodiće politiku koja se sprovodi i na parlamentarnom nivou. Srpska lista je uspela da okupi celokupan srpski narod na Kosovu i Metohiji, a dobila je i apsolutnu podršku raseljenih Srba. Srpska lista ima veliku političku snagu koju će usmeriti u borbu za ostvarivanje prava kako Srba koji su na Kosmetu, tako i raseljenih, koji 18 godina čekaju da se vrate. Takođe, sve svoje snage će usmeriti na formiranje Zajednice srpskih opština”, kazao je Simić za naš list, uz naglasak da gradonačelnici u opštinama sa srpskom većinom imaju dodatnu obavezu, a to je da opravdaju poverenje Srba koje su im dali na izborima, ali i poverenje koje je Srpska lista dobila od Aleksandra Vučića i zvaničnog Beograda.
Iako su bile najavljene za ponedeljak, sednice su iz „tehničkih razloga” odložene za kraj nedelje, kazao je Simić. Konstituisanje SO Ranilug trebalo bi da bude sutra, a za 18. decembar najavljeno je konstituisanje novog skupštinskog saziva u Partešu, dok još nije poznato kada će sednica biti održana u Klokotu. U toj, jednoj od najmanjih opština sa većinski srpskim življem, CIK tek treba da potvrdi konačne rezultate drugog kruga izbora, koji su održani 19. novembra.
Srpska lista je apsolutni pobednik lokalnih izbora na Kosovu i Metohiji, jer je osvojila većinu u svih deset opština sa srpskom većinom (pobeda gradonačelnika i najveći broj mandata u lokalnom parlamentu), a kako je posle drugog kruga izbora izjavio Marko Đurić, šef Kancelarije za KiM, „ne samo što je Srpska lista osvojila deset opština sa srpskom većinom već je na celom Kosovu i Metohiji ukupno pobedila na lokalnim izborima”. Iza Srpske liste su ostali  Alijansa za budućnost Kosova aktuelnog šefa privremene kosovske vlade Ramuša Haradinaja sa osam, Demokratski savez Kosova s Isom Mustafom na čelu koji je osvojio sedam opština, Demokratska partija Kosova Hašima Tačija, predsednika samoproglašene kosovske države, koji je kormilo prepustio Kadri Veseljiju, pet, dok je ultradesničarski pokret Samoopredeljenje Albina Kurtija dobio glasove u tri opštine. Đurić je tada još kazao i da je to ogromna pobeda za srpski narod na Kosovu i Metohiji, jer je 120.000 Srba, naspram milion Albanaca, uspelo da osvoji deset opština, a nijedna albanska stranka pojedinačno ni blizu toliko.
Podsetimo, u Kosovskoj Mitrovici je pobedio Goran Rakić, Zvečan je izglasao Vučinu Jankovića, u Zubinom Potoku je najviše glasova dobio Stevan Vulović, dok je u Leposaviću pobedu odneo Zoran Todić. Na mestu gradonačelnika u Štrpcu najveće poverenje glasača imao je Bratislav Nikolić, u Gračanici Srđan Popović, Novom Brdu Svetislav Ivanović, u Ranilugu Vladica Aritonović. U drugom krugu izbora u Partešu je, kao i 22. oktobra, poverenje građana dobio Dragan Petković, dok je u Klokotu pobedu odneo Božidar Dejanović.
Tasić se branio ćutanjem
Kosovska Mitrovica – Darko Tasić (44), koji je uhapšen 22. novembra na severu Kosmeta pod sumnjom da je izvršio ratni zločin protiv civilnog stanovništva, juče je saslušan, a njegov advokat za „Politiku” kaže da se branio ćutanjem. Saslušanje je obavio Pol Flin, specijalni tužilac Euleksa za ratne zločine, koji je za početak januara najavio saslušanje očevidaca u Maloj Kruši. „Javni tužilac je naglasio da ne može da garantuje bezbednost osumnjičenom tokom ovih radnji, tako da ću u daljem toku istrage samo ja prisustvovati razgovorima tužioca sa svedocima”, kazao je u pisanoj izjavi za „Politiku” Tasićev advokat Dejan A. Vasić, koji je naglasio da je uputio klijenta da se brani ćutanjem.
Darko Tasić je rodom iz Velike Kruše, a kao interno raseljeno lice živi u Šapcu. Uhapšen je na integrisanom prelazu Brnjak u Ibarskom Kolašinu i određen mu je pritvor od 30 dana koji izdržava u Podujevu. Osumnjičen je da je navodno izvršio krivično delo ratni zločin protiv civilnog stanovništva u selu Mala Kruša kraj Prizrena. Kako navodi advokat Vasić, u sklopu istrage se sumnjiči da je „sa svojim ocem i bratom učestvovao u paljenju i pljačkanju više stotina kuća u ovom selu, kao i za deportaciju albanskih žena i dece u Albaniji, tokom rata na Kosmetu”. Tasić je po nalogu Euleksa prebačen u zatvor visoke bezbednosti u Podujevu, mada se očekivalo da će sudski pritvor da izdržava u mestu Pasjak kod Gnjilana, gde je prvobitno bio.

Najmanje jedna osoba ubijena u dva napada u Mastrihtu
MASTRIHT – U dva napada nožem, koja su se dogodila gotovo u isto vreme u Mastrihtu, najmanje jedna osoba je ubijena, a nekoliko izbodeno, javlja Rojters pozivajući se na lokalne medije.
Kako navode tamošnji mediji, napadi su se dogodili oko 100 metara jedan od drugog, a dodaje se da su napadi međusobno povezani.
Jedna osoba je poginula na prvom mestu napada u zapadnom delu Mastrihta. (Tanjug)

Tramp poništio još jednu Obaminu odluku –ukinuti propisi o neutralnosti interneta
NjUJORK – Američka Savezna komisija za komunikacije (Federal Communications Commission - FCC) izglasala je danas ukidanje pravila o takozvanoj neutralnosti interneta, uvedenih u vreme predsednika Baraka Obame, kojim je garantovan jednak pristup internetu.
Odluka je izglasana sa tri prema dva glasa, gde su republikanski članovi Komisije glasali „za”, a demokratski „protiv”.
Nova pravila FCC mogla bi da uvedu velike promene u način na koji Amerikanci koriste internet, navodi agencija AP.
Regulatorno telo je ukinulo propise uvedene 2015. godine kojim se zabranjivalo kompanijama kao što su Komkast (Comcast), Ej-Ti end Ti (AT&T) i Verajzon (Verizon) da biraju svoje favorite među internet aplikacijama i sajtovima.
Odlučeno je da se ukinu pravila kojim se zabranjivalo internet provajderima da sortiraju korisnike u različite kategorije.
Članovi komisije koji su bili za to da se ukinu ta pravila, rekli su da su ona opterećujuća i da blokiraju inovacije, dok taj potez najavljivan nedeljama izaziva gnev ljudi koji smatraju da će se time dozvoliti internet provajderima da kontrolišu kako se korisnici služe internetom tako što će moći da uspore ili zaustave usluge.
Industrija širokopojasnog interneta obećala je da se neće promeniti korišćenje interneta. Međutim, izbili su protesti onlajn i na ulicama pošto Amerikanci strahuju da će kablovske i telefonske kompanije moći da kontrolišu šta oni vide i šta rade preko interneta.
Oni koji podržavaju neutralnost interneta obećali su da će odluku osporavati sudski.
Predsednik Komisije Adžit Paj, republikanac, rekao je da se ovom odlukom jednostavno vraća lagani okvir koji je regulisao internet tokom većeg dela njegovog postojanja i dodao da „se ne ruši nebo, da korisnici ostaju zaštićeni a internet će nastaviti da se razvija”. (Beta)

Evropski parlament neće menjati giros i kebab
Od našeg dopisnika
Atina – Giros i kebab su spaseni. Nacionalni specijalitet Grčke je za sada odoleo evropskim pravilima i do kraja 2018. godine, kako je odlučeno na zasedanju u Strazburu, neće se ponovo raspravljati o njegovoj sudbini. Poslanici Evropskog parlamenta (EP) koji su insistirali na zabrani dodavanja fosfata mesu za giros i kebab ostali su u manjini – doduše, za samo tri glasa.
Laknulo je ne samo Grcima već i mnogim drugim ugostiteljima u EU koje su giros i kebab, bukvalno, hranili. Jer, više od 200.000 Evropljana se bavi prodajom ovih specijaliteta koji su simbol brze hrane na južnjački način.

Četvoro mrtvih u sudaru voza i školskog autobusa u Francuskoj
PERPINjAN – U sudaru voza i školskog autobusa koji se dogodio danas na jugoistoku Francuske četiri osobe su poginule, a sedam je teško povređeno, javljaju izvori bliski istrazi.
Nastradali su putnici autobusa koji je prevozio đake uzrasta između 13 i 17 godina kući posle škole. Kako se navodi još 12 osoba je lakše povređeno, od kojih je devet iz autobusa a troje iz voza.
Nesreća se dogodila oko 16 sati po centralnoevropskom vremenu u Mijasu, u Istočnim Pirinejima na granici sa Španijom.
Francuska železnica SNCF prenela je navode očevidaca da su rampe funkcionisale u vreme kada je voz uleteo u autobus sa školskom decom.
Zvaničnica železnice rekla je za agenciju AP da voz obično ide 80 kilometara na sat na mestu nesreće blizu Perpinjana. Ona je rekla da je prema navodima nekoliko očevidaca rampa bila spuštena u vreme sudara, i da je u vozu bilo 25 putnika koji su „potpuno šokirani”.
Ona je dodala da je raskrsnica dobro opremljena svetlima koja se pale i gase i najnovijom tehnologijom i da će istraga utvrditi da li je sve funkcionisalo kako treba u vreme nesreće.
Agencija Frans pres navodi da se sudar dogodio na raskrsnici koja se već pominjala kao opasna i gde je već bilo više nesreća.
Predsednik Francuske Emanuel Makron je preko „Tvitera” napisao da su njegove misli sa žrtvama te „užasne nesreće školskog autobusa, i sa njihovim porodicama”, kao i da je država mobilisala sve da im pomogne.
Francuski premijer Eduar Filip otišao je na mesto nesreće kao i ministarka saobraćaja Elizabet Born. Ministarka Born je preko „Tvitera” izrazila veliku uznemirenost zbog tako teške nesreće i rekla da su ekipe za spasavanje i državne službe u potpunosti mobilisane.
Ministar obrazovanja Žan-Kristof Blanke rekao je da se radi o „strašnoj” nesreći. (Beta)

Sirijska vlada ne želi da razgovara s opozicijom
ŽENEVA – Šef delegacije sirijske vlade na pregovorima u Ženevi Bašar Džafari izjavio je danas da njegov tim neće učestvovati u dijalogu s opozicijom sve dok ona bude insistirala na povlačenju predsednika Sirije Bašara Asada s vlasti.
U Ženevi je u toku osma runda mirovnih pregovora o sirijskoj krizi pod pokroviteljstvom UN, ali za sada nije postignut nikakav napredak. Sirijska opozicija i dalje želi političku tranziciju u zemlji bez učešća Asada, što vlada Sirije stalno odbacuje.
Džafari je kritikovao sirijsku opoziciju zbog njenog saopštenja iz Rijada, objavljenog u glavnom gradu Saudijske Arabije pre početka ženevskih pregovora. Opozicija je u tom saopštenju navela da je njen krajnji cilj odlazak Asada s vlasti na početku političkog procesa.
To saopštenje iz Rijada Džafari je opisao kao „ucenu ženevskog procesa”. On je novinarima u Ženevi rekao i da su „oni koji su objavili saopštenje iz Rijada sabotirali osmu rundu” pregovora.
Izaslanik UN za Siriju Stafan de Mistura pozvao je kasno sinoć predsednika Rusije Vladimira Putina da „skupi hrabrost” da ubedi sirijsku vladu da prihvati nove izbore i novi ustav zemlje.
De Mistura je rekao da Putin treba da „ubedi sirijsku vladu da nema vremena za gubljenje”.
Rusija u građanskom ratu u Siriji pruža ključnu vojnu i diplomatsku podršku snagama predsednika Asada. (Beta-AP)

Putin: Da Rusija i SAD ne nasrću jedna na drugu kao životinje
Prema izveštajima agencija
Moskva – Rusija i SAD ne treba nasrću jedna na drugu „kao životinje”, već treba da nauče da izvlače pouke i idu napred, rekao je Vladimir Putin (65) na velikoj decembarskoj konferenciji za novinare, na kojoj je najavio da će na izborima u martu učestvovati kao nezavisni kandidat.
Odgovarajući skoro četiri sata na pitanja iz raznih sfera, Putin je kazao da bi Rusija i SAD mogle da ujedine napore u borbi protiv terorizma u Avganistanu i upozorio Vašington da u rešavanju korejske krize ne poteže nuklearno oružje, koje je „već jednom neosnovano upotrebio”.
Predsednik Rusije je ponovnu kandidaturu obrazložio željom da poboljša život ruskog naroda, a u odgovorima na ostala pitanja iznosio je statističke podatke kako bi građanima pokazao da već žive bolje i da se problemi rešavaju. Rekao je da su sankcije uticale na ekonomiju Rusije, ali ne kao pad cena nafte i da će bogatstvo zemlje rasti sa osvajanjem Arktika.
Na konferenciji koja se tradicionalno održava od 2001. godine (uz pauzu od maja 2008. i maja 2012, kada je bio premijer) Putin je rekao da već ima izborni program. U središtu će biti povećanje dohotka stanovništva, razvoj infrastrukture, obrazovanje i izgradnja ekonomije na bazi visokih tehnologija. Zaključio je da u ovom trenutku aktuelna vlast nema konkurenta i da opozicija nema dovoljno jakog kandidata koji bi mu se suprotstavio. Takođe je prokomentarisao da je mit o njegovoj ličnoj vlasti u Rusiji preuveličan i da ogroman posao vrši i vlada.
Rast ekonomije zasnovan je na prevazilaženju dva šoka, pada cena nafte i spoljnih sankcija, rekao je Putin, naglasivši da je u bliskoj i srednjoročnoj perspektivi razvoj Rusije garantovan. Direktne strane investicije ove godine su se povećale dva puta i dostigle 23 milijarde dolara. Od 2000. godine BDP je porastao za čak 75 procenata. Kad je reč o Evroazijskom ekonomskom savezu, Putin je izneo cifre koje govore da je njegovo stvaranje, uprkos kritikama, dobro rešenje, jer je BDP Rusije porastao za 1,6 odsto, a ukupan BDP svih članica za 1,8 odsto.
Rusija treba da osigura vojnu i ekološku bezbednost Arktika i njeno bogatstvo će rasti sa osvajanjem ovog regiona, koje mora da se sprovodi uz poštovanje interesa malih domorodačkih naroda Severa, naglasio je Putin pred dosad rekordnim brojem akreditovanih novinara – njih 1.640.
Moskva želi da osigura bezbednost ne upuštajući se u trku u naoružanju. Istovremeno vodi računa o ekonomiji, naveo je Putin i rekao da Rusija ne može da potroši 700 milijardi dolara na vojne potrebe, koliko će 2018. izdvojiti SAD, ali da je dovoljno i 46 milijardi, koje može da odvoji. Ispričao je vic o sinu bivšeg oficira koji priznaje ocu da je s klincem iz komšiluka trampio nož za sat. Otac mu odgovara da je sat dobar, ali ako sutra dođu banditi moći će jedino da im kaže koliko je sati, poentirao je i zaradio aplauz.
Putin je dodao da Rusija neće istupati iz sporazuma kao što je START (o likvidaciji raketa srednjeg i malog dometa), iz kog je Amerika, kako je ocenio, faktički već počela da izlazi.
I ovom prilikom Putin je odbacio optužbe da se Rusija umešala u američke predsedničke izbore, rekavši da su to izmislili Trampovi protivnici kako bi njegovom radu dali nelegitiman karakter, dok su rutinske kontakte ruskih zvaničnika i republikanskog tima predstavljali u iskrivljenom obliku. Upitan šta misli o dosadašnjim rezultatima američkog predsednika, Putin je pohvalio „ozbiljna dostignuća” u oblasti ekonomije. Smatra, ipak, da Tramp nije u mogućnosti da ostvari sva predizborna obećanja jer ga ograničavaju u nameri da poboljša odnose sa Rusijom, ali veruje da će odnosi biti normalizovani kako bi savladali zajedničke pretnje kao što su terorizam, širenje oružja za masovno uništenje i krize u različitim regionima sveta.
Govoreći o Severnoj Koreji, rekao je da ta zemlja ne vidi drugi način za opstanak osim da stvori oružje za masovno uništenje. Situaciju ne treba zaoštravati jer CIA, kako je rekao, ne zna sve o ciljevima u Severnoj Koreji, a jedno lansiranje odatle može imati katastrofalne posledice.
Naveo je da je Rusija spremna da pruži podršku Avganistanu, između ostalog i u isporukama naoružanja i vojne tehnike. Kada je reč o budućnosti Kurdistana, kazao je da treba poštovati teritorijalnu celovitost Iraka i istovremeno izrazio nadu da će se odnosi između Rusije i Kurdistana razvijati, preneo je Sputnjik.
Govoreći o Siriji, rekao je da međunarodna zajednica treba da se uključi u rešavanje problema izbeglica, jer sam Damask to ne može, i da učesnici procesa rešavanja krize ne treba da koriste terorističke grupe za postizanje svojih političkih ciljeva. Dodao je da je slanje policije sa Severnog Kavkaza u Siriju bila njegova odluka.
Osvrćući se na nedavnu posetu Siriji, Putin je objasnio kako je obezbeđivana njegova poseta i da su piloti lovaca rizikovali živote da bi ga zaštitili. Prilikom sletanja leteli su ispod predsedničke letelice da bi prikrili njen toplotni trag.
Broj novinara na ovakvim konferencijama stalno se povećava. Pre dve godine za Putinovu konferenciju za medije bilo je akreditovano 1.390 izveštača, a 2016. godine – njih 1.350, podseća Sputnjik. Jučerašnja konferencija trajala je tri sata i četrdeset minuta, sat kraće od maratonske iz 2008. Najkraća je bila ona prva, iz decembra 2001. godine – sat i 33 minuta.
Navaljni „ruska verzija Sakašvilija”
Pitanje je postavila i Ksenija Sobčak, koja je ranije najavljivala da će predsedniku biti protivkandidat na izborima. Ova TV voditeljka rekla je da se opozicioni kandidati suočavaju sa problemima i pomenula Alekseja Navaljnog, kome je zabranjeno da se kandiduje zbog sudskog procesa koji ovaj smatra političkim. Sobčakova je pitala predsednika zašto se Kremlj plaši opozicije. On je odgovorio da opozicija ne nudi rešenja za probleme zemlje, a da su ljudi koje ona spominje ruska verzija Mihaila Sakašvilija.
„Da li želite da neki Sakašviliji destabilizuju zemlju, da pokušaju državni udar? Zar želite da se vraćamo na takve stvari? Siguran sam da većina Rusa to ne želi”, rekao je Putin, a malo kasnije ponovo se obrušio na bivšeg gruzijskog predsednika, koji se sada predstavlja kao ukrajinska opozicija.
„Ono što radi Mihail Sakašvili je pljuvanje u lice i gruzijskom i ukrajinskom narodu. Ne znam kako to tamo trpite, zar u Ukrajini nema pravih Ukrajinaca? Tužno je to gledati”, rekao je Putin, a preneo Sputnjik.
Rusija u Donbasu sprečava novu Srebrenicu
Putin je ocenio da je Minski sporazum neefikasan, jer kijevske vlasti nemaju nikakvu želju da počnu politički proces. Donbas je u jednom trenutku uporedio sa Srebrenicom.
„Što se tiče tragedije koja se tamo odigrava, treba uvek gledati šta je prvi izvor toga, a to je državni prevrat”, smatra Putin.
Ruske vojske, rekao je, na teritoriji Donbasa nema.
„Tamo su zaista formirane određene jedinice milicije koje su spremne da odbiju bilo kakve vojne akcije protiv Donbasa. Mi smatramo da to odgovara interesima ljudi koji žive na toj teritoriji, u protivnom će kijevski nacionalistički bataljoni izvršiti pokolj u Donbasu, kao u Srebrenici”, rekao je Putin.
„Što se tiče misije mirovnjaka, Porošenko je govorio o neophodnosti da se naoružaju pripadnici OEBS-a i ja sam se odmah složio, ali OEBS je to odbio, pošto ne želi da daje oružje u ruke svojim saradnicima jer će tada odmah postati mete”, dodao je on.
Rusija nije protiv toga da se SAD uključe u „normandijski format”.
Gde je sada temelj američke demokratije
Upitan da prokomentariše situaciju u kojoj su se našli ruski mediji RT i Sputnjik u SAD, Putin je rekao da je njihov udeo u ukupnom obimu informacija ništavan u poređenju sa tim šta rade američki globalni mediji u čitavom svetu i u Rusiji.
„I to se Vašingtonu čini kao pretnja. Gde je onda sloboda širenja informacija – jedan od temelja na kojima počiva sama američka demokratija?”, upitao je.
Doping skandal – nameštaljka zbog izbora
Putin je ocenio da se skandal oko ruskih sportista, kojima će zbog dopinga možda biti onemogućeno da se u Južnoj Koreji takmiče pod zastavom Rusije, razvija zbog predizborne kampanje. Naveo je da se i u drugim državama otkrivaju slučajevi uzimanja zabranjenih preparata, ali da se oko toga se ne diže prašina.
Za Grigorija Rodčenkova, glavnog uzbunjivača u vezi sa dopingom, Putin kaže da se nalazi „pod kontrolom” FBI i „američkih specijalnih službi” koje mu možda daju „supstance kako bi govorio ono što oni žele”.
Rodčenkov, bivši šef antidoping laboratorije u Moskvi, prebegao je prošle godine u SAD i deo je programa zaštite svedoka. Putin je obećao da će Rusija pomoći sportistima da se bore za svoja prava pred međunarodnim sudovima.
Rusi i Ukrajinci jedan narod
Putin je rekao da su Rusi i Ukrajinci u osnovi jedan narod, ujedinjen zajedničkim istorijskim, verskim i drugim korenima.
„Razvoj slovenskih svetova bio je težak proces. Sama Rusija je sačinjena od mnogih slovenskih plemena. Na kraju, formirana je Rusija, a Kijev je bio njen deo i centar. U tom smislu, naši istorijski, verski i drugi koreni dozvoljavaju mi da kažem da smo, u osnovi, jedan narod”, rekao je Putin na konferenciji.
Ruski predsednik ocenio je da je odluka sovjetskih vlasti da pripoje Krim Ukrajini 1954. godine predstavljala kršenje zakona u to vreme, preneo je Tanjug izveštaj Tasa.

Jednodnevni generalni štrajk u Grčkoj zbog mera štednje
ATINA - Grčki radnici počeli su danas 24-časovni generalni štrajk zbog mera štednje, pa su mnoge ustanove i javne službe zatvorene ili rade na minimalnom nivou, dok je prevoz trajektom do ostrva i sa ostrva obustavljen.
Na današnji štrajk pozvali su najveći grčki sindikati u znak protesta zbog oštrih mera štednje koje će se nastaviti i naredne godine, ali i reformi koje je levičarska vlada usaglasila sa poveriocima u zamenu za kredite, prenose agencije.
Državne bolnice danas primaju samo hitne slučajeve jer se štrajku pridružilo i medicinsko osoblje, dok su državne škole ostale zatvorene prenosi AP.
Javni prevoz operiše samo u određenim satima tokom dana, dok su aviokompanije otkazale ili odložile letove jer su se i neki članovi aerodromskog osoblja priključili radničkoj akciji obustavivši rad na četiri sata.
Očekuje se da će štrajkači danas marširati do parlamenta gde poslanici raspravljaju o budžetu za 2018.
Štrajk su organizovali sindikat privatnog sektora GSEE i sindikat javnog sektora ADEDY, navodi britanska agencija uz podsećanje da su ta dva sindikata organizovala više štrajkova od 2010. godine, ali je učešće u protestima proteklih godina bilo neznatno, javlja Rojters, a prenosi Tanjug.

Najmanje 6.700 Rohingja ubijeno u Mjanmaru
ŽENEVA - Međunarodna humanitarna organizacija Lekari bez granica (MSF) objavila je danas izveštaj u kom se navodi da je najmanje 6.700 Rohingja muslimana poginulo između avgusta i septembra, posle izbijanja nasilja u Mjanmaru.
MSF navodi da je izveštaj načinjen na osnovu podataka koje su prikupili u izbegličkim kampovima u Bangladešu.
Oko 630.000 je prebeglo u Bangladeš da bi izbegli ono što su UN nazvale „etničkim čišćenjem”, prenosi AP.
Procenjuje se da je najmanje 9.000 Rohingja poginulo u mjanmarskoj državine Rahine u periodu između 25. avgusta i 24. septembra.
Broj poginulih koji iznosi MSF mnogo je veći u odnosu na 400, koliko je u septembru objavila mjamarska vlada.
MSF ističe da među poginulima ima i 730 dece, mlađe od pet godina, kao i da njihov izveštaj predstavlja „najjasniju naznaku raširenog nasilja” vlasti Mjanmara, prenosi Bi-Bi-Si.
MSF navodi da među decom mlađom od pet godina, više od 59 odsto su ubijeni iz vatrenog oružja, 15 odsto je spaljeno u svojim domovima, sedam odsto pretučeno na smrt, a dva odsto su žrtve eksplozija nagaznih mina.
Ministarstvo informacija Mjanmara je saopštilo da su među 400 žrtava većinom „ekstremni teroristi” koji su ubijeni tokom vojne „operacije čišćenja”. (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Napad el Šababa u Mogadišu, ubijeno 17 policajaca
MOGADIŠ - Najmanje 15 policajaca je poginulo u današnjem samoubilačkom bombaškom napadu na kamp za obuku policije u Mogadišu, glavnom gradu Somalije, saopštili su zvaničnici.
Napadač je bio obučen kao policajac i bio opasan eksplozivom.
U napadu je povređeno 17 policajaca, rekao je Rojtersu policijski zvaničnik Abdulahi Nur.
Odgovornost za napad preuzela je ekstremistička grupa el Šabab.
Portparol ta islamističke grupe zadužen za vojne operacije Abdiasis Abu Musab, međutim, tvrdi da je u napadu ubijeno 27 policajaca, kao i da je mnogo više ranjeno, javlja Rojters a prenosi Tanjug.

Uhapšena dva novinara Rojtersa u Mjanmaru
NEJPJIDO - Policija u Mjanmaru uhapsila je dva novinara britanske agencije Rojters - Va Lonea i Kjav Soe Oa, saopštila je vlada te zemlje.
Kako navodi britanska agencija, novinari su izveštavali o vojnoj akciji protiv pripadnika muslimanske manjine Rohingja u državi Rakajn, zbog čega je skoro 650.000 ljudi napustilo Mjanmar i otišlo u Bangladeš.
U saopštenju Ministarstva informisanja Mjanmara, koje je objavljeno na Fejsbuku, tvrdi se da su novinari nelegalno prikupljali informacije s namerom da ih podele sa stranim medijima.
Ministarstvo je uz saopštenje objavilo i fotografiju na kojoj se vidi da su novinarima stavljene lisice.
Kako se navodi u saopštenju, Va Lone, Kjav Soe O i dva policajca suočavaju se sa optužbama na osnovu zakona o službenim tajnama iz britanskog kolonijalnog doba.
Na osnovu tog zakona iz 1923. godine predviđena je maksimalna zatvorska kazna od 14. godina.
U saopštenju Ministarstva finansija navodi se da su novinari zadržani u pritvoru u policijskoj stanici Jangon.
Novinari Rojtersa nestali su u utorak uveče, nakon što su pozvani da se sastanu sa policijskim zvaničnicima na večeri, podseća Rojters, prenosi Tanjug.

Ubio se senator iz Kentakija optužen za seksualno uznemiravanje
VAŠINGTON - Republikanski senator iz Kentakija, Den Džonson, optužen za seksualno uznemiravanje tinejdžerke, pronađen je mrtav pored svog automobila i veruje se da je izvršio samoubistvo.
Džonson (57) je pronađen sa jednom prostrelnom ranom. Prema rečima zvaničnika, njegovo telo je pronađeno ispred automobila kojim se dovezao do kraja jednog mosta.
Patolog Dejv Bilings je rekao da autopsija tek treba da bude izvršena, ali da smatra da je najverovatnije u pitanju bilo samoubistvo.
Džonson se u utorak obratio javnosti, odbacujući optužbe da je u podrumu svoje kuće 2013. seksualno zlostavljao tinejdžerku. On je govorio da su te optužbe deo strategije da se poraze konzervativni republikanci.
AP navodi da je Džonson juče, nešto posle 17 sati, objavio na Fejsbuku poruku u kojoj poziva ljude da se brinu o njegovoj ženi, da „to više ne može da podnese”, kao i da su „nebesa njegov dom”.
Ta njegova objava je, međutim, kasnije uklonjena.
Ovaj republikanac izabran je za senatora 2016, u tesnoj trci, budući da je tu kampanju obeležila njegova izjava u kojom je uporedio nekadašnjeg predsednika SAD Baraka Obamu i njegovu suprugu Mišel sa majmunima, navodi BBC.
Bio je i pastor u lokalnoj crkvi, javlja AP, prenosi Tanjug.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protestne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.
Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.


  </body>
 </text>
</TEI>