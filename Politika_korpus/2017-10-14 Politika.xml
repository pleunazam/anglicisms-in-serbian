<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>No source: this is an original work.</p>
   </sourceDesc>
  </fileDesc>
 </teiHeader>
 <text>
  <body>
Mi Balkanci plaćamo ceh prepotentnosti
TEKST SAMO U ŠTAMPANOM I DIGITALNOM IZDANjU

Srbija mora sama da podigne lestvicu visoko
TEKST SAMO U ŠTAMPANOM I DIGITALNOM IZDANjU

Moramo da gledamo dalje od grupe
TEKST SAMO U ŠTAMPANOM I DIGITALNOM IZDANjU

Samo da ne pobedimo sami sebe
TEKST SAMO U ŠTAMPANOM I DIGITALNOM IZDANjU

Sećanje na „crvenu Rakovicu”
Pre četrdeset godina, jedan moćan kolektiv, Industrija motora Rakovica (IMR), slavila je 50 godina od početka rada, baš na dan opštine – 14. oktobra. Nije nikakvo preterivanje kada se kaže „moćan”, imala je te 1977. godine zajedno sa livnicom više od 4.500 radnika, proizvela je 50.000 dizel-motora, nekoliko hiljada traktora uglavnom za izvoz i još ponešto iz bogatog programa. Danas nezamislivo. Počela je 1927. godine sa proizvodnjom avionskih motora, zatim osvojila izradu zvezdastih avionskih motora, a pred početak Drugog svetskog rata napravila je prvi kamion u Jugoslaviji. Posle rata prvi traktor sa benzinskim motorom, pa zatim sa dizel-motorom, i razvoj naravno tu nije stao. Imao sam osamnaest godina kada sam se tu zaposlio na mestu mašinskog tehničara tehnologa, 1961. godine, i radio narednih 20 godina. Kao i većina radnika, osećao sam izvestan ponos što sam bio u takvom kolektivu.
Glavni deo proslave, svečani zbor radnih ljudi, održan je u velikoj hali u kojoj su se proizvodili motori, sa početkom u 12 časova. Još od ranog jutra bila je svečarska atmosfera ali su mašine u pogonu radile skoro do početka slavlja. Prisustvovali su gosti iz političkih struktura države, republike, grada, predstavnici poslovnih partnera i velikih kooperanata, takođe i ugledni gosti iz inostranstva s kojima su postojale poslovne veze. Prva tačka na zboru je bio referat generalnog direktora o pedesetogodišnjem radu fabrike, zatim o planu razvoja kojim je bilo predviđeno da se 1980. godine proizvede čak 90.000 motora. Predsednik republike je odlikovao IMR, a podeljena su i druga razna odlikovanja.
To je bio „radni deo”, a posle njega je počeo svečani deo. Bilo je dovoljno posluženja i pića, tako da je ionako ugrejana atmosfera brzo prešla u ono što zovemo „narodno veselje”. Nije izostala ni živa muzika. Veselo je bilo po svim „službama”.
Da nije bilo zla, ovih dana bi ta fabrika slavila 90 godina od osnivanja! Približila bi se stogodišnjici. Doduše, ona još radi, sa samo nekoliko stotina radnika, ali za neko slavlje nisam čuo. Zlo je uništilo i druge moćne metalske fabrike Beograda.
Ništa nije za vek vekova, pa je i dugi period koji mnogi pamte kao „dobra stara vremena” otišao u istoriju. Svet je danas drugačiji nego što je tada bio. Mnogi bi rekli: gori. Ali ni zlo nije večno. Ovakva prijatna sećanja nam pomažu da i pored sete i razočaranja ipak zadržimo optimizam. Što je jednom bilo može i da se ponovi, naravno na neki drugi način, i u drugim okolnostima.
Dragan Lojanica, Beograd

Dačićev Osman-aga
Be­ri­ćet­no je po­če­la ne­de­lja za na­ma. Mi­sli­te da ni­je? Pr­vo su „or­lo­vi” po­sle po­ra­za od Austri­je na po­prav­nom po­be­di­li Gru­zi­ju i ta­ko ove­ri­li vi­zu za svet­sko pr­ven­stvo u fud­ba­lu u Ru­si­ji. A on­da je sti­gao tur­ski pri­vred­no-po­li­tič­ki ka­ra­van pred­vo­đen Re­dže­pom Ta­ji­pom Er­do­ga­nom. Na mol­bu Špa­ni­je, Ana Br­na­bić ni­je u Bri­sel od­ne­la pi­smo u ko­jem se tra­ži ob­ja­šnje­nje za čud­ne ar­ši­ne Evrop­ske ko­mi­si­je u slu­ča­je­vi­ma Ka­ta­lo­ni­je i Ko­so­va. Ali je na­ša pre­mi­jer­ka od sa­mog Žan-Klo­da Jun­ke­ra iz­vu­kla pri­zna­nje da je Sr­bi­ja li­der za ula­zak u EU na­red­nih go­di­na. Ka­da to ka­že pr­vi čo­vek EK, do­sko­ra aler­gi­čan na reč pro­ši­re­nje, on­da 2025. za Sr­bi­ju ne de­lu­je vi­še kao po­kret­na me­ta.
Er­do­ga­nov do­la­zak u Be­o­grad je če­tvr­ti su­sret tur­skog i srp­skog pred­sed­ni­ka Alek­san­dra Vu­či­ća u to­ku ove go­di­ne, ali i naj­plo­do­no­sni­ji. Bi­lans dvo­dnev­ne po­se­te Er­do­ga­na na­šoj ze­mlji, ko­ji je sa so­bom po­veo de­set mi­ni­sta­ra i sko­ro 200 pri­vred­ni­ka je im­pre­si­van, je­ste 16 pot­pi­sa­nih spo­ra­zu­ma, na­ja­va no­vih in­ve­sti­ci­ja i grad­nja auto-pu­ta do Sa­ra­je­va, že­lja da se tr­go­vin­ska raz­me­na, sa sa­da­šnjih 800 mi­li­o­na do­la­ra, do kra­ja go­di­ne po­ve­ća na mi­li­jar­du. A sam Er­do­gan na­ja­vlju­je da bi ova raz­me­na u na­red­nom pe­ri­o­du mo­gla da iz­no­si tri, pa čak i pet mi­li­jar­di do­la­ra.

Iran je nova Severna Koreja
Odluka američkog predsednika Donalda Trampa da ne potvrdi međunarodni sporazum sa Iranom uznemirila je ceo svet, pa čak i američke partnere, ako se izuzme izraelski premijer Benjamin Netanijahu. On je čestitao Trampu na hrabroj odluci da se suprotstavi „najistaknutijem terorističkom režimu”.
Toliko oduševljenje sa svojim premijerom nije čak podelio ni izraelski ministar zadužen za obaveštajne poslove Jisrael Kac, koji je komentarišući Trampovu odluku rekao da je ona „veoma značajna”, a na pitanje novinara izraelske televizije da li misli da posle te odluke postoji rizik od rata, odgovorio je: „Apsolutno da“. Potom je izgovorio rečenicu iz naslova i dodao: „Vidimo kuda stvari idu”.

Kud koji, mili moji
Član Udruženja novinara BiH
TEKST SAMO U ŠTAMPANOM I DIGITALNOM IZDANjU

Bečki spektakl u čast Tesle
U austrijskoj metropoli, koja vrvi događajima iz sveta kulture i umetnosti, od čijeg visokog nivoa i ritma zastaje dah, predstavljanje projekta „Teslin vremeplov” Telekoma Srbije bio je nezaboravan  događaj. Na čuvenom Karlovom trgu okupilo se blizu 3.000 znatiželjnika koji su kroz audio-vizuelni spektakl videli sažetu priču o Nikoli Tesli, izvedenu u digitalnom 4D formatu, čiji je autor mladi dizajner Dušan Jovović.
Slobodan Kljakić
10 PITANjA O SAOBRAĆAJU
Udes bez pojasa - kao pad sa drugog sprata

(Foto:Tanjug/N. Milošević)
Ovim primerom stručnjaci slikovito objašnjavaju šta vozač može da doživi u autu pri brzini od samo 40 kilometara na sat kada nije vezan, ukazujući na važnost poštovanja i drugih pravila za bezbedniju vožnju, o čemu se u Srbiji priprema novi zakon u ovoj oblasti. Zašto u Srbiji za  prekoračenje brzine treba da postoje rigorozne kazne, objašnjava profesor dr Milan Vujanić, predsednik Srpskog komiteta za bezbednost saobraćaja
Dana Stanković
FORMULE ŽIVLjENjA
Povodljivost

Srđan Pečeničić
Zoran Milivojević u novoj kolumni objašnjava zašto neka osoba radi isto ono što rade drugi ili ono što drugi očekuju od nje, čak i kada je to štetno po nju. Osoba koja se tako ponaša misli da će na taj način imponovati grupi ili nekoj određenoj osobi koju doživljava kao „značajnog drugog”. Jedan od najvećih roditeljskih strahova jeste da će dete pod negativnim uticajem grupe ili određenog vršnjaka učiniti neku glupost koja će mu obeležiti kasniji život i skrenuti ga na pogrešan put.
NE SAMO O POSLU: BRANKICA JANKOVIĆ
Zbog borbe sa predrasudama spremna i na svađu s narodom

(Foto: Toma Janjić)
Poverenica za zaštitu ravnopravnosti na čelu je institucije koja je devojkama u Srbiji omogućila da se školuju u Vojnoj gimnaziji, a važne lekcije o diskriminaciji ova pravnica je naučila u radu sa starima u Gerontološkom centru Beograd. Trenutno je na doktorskim studijama na Fakultetu bezbednosti u Beogradu, a danas se rado seća odrastanja pored Morave, beskonačnih igri u prirodi i vremena kada su vaspitanje i socijalizacija podrazumevali i rad u kući i na njivi, odnosno pomaganje starijim članovima porodice.
Katarina Đorđević
OMILjENI SUGRAĐANI
Decu uči slovima i lepom ponašanju

Slavica Lazarević iz Roande, omiljena je učiteljica u svilajnačkoj opštini, zaslužna za novi krov i popravku seoske škole, ali i uključivanje u nastavu dece sa posebnim potrebama. U ovom svilajnačkom selu, sa 170 domaćinstava, 10 đaka od prvog do petog razreda, dve učiteljice i vaspitačicom koja brine o predškolcima, Slavicu svi hvale jer se prema deci ophodi kao majka, brine o njima, vozi ih na priredbe u matičnu školu u Sedlaru...
Tekst i foto: G. Zorkić
OPŠIRNIJE U ŠTAMPANOM I DIGITALNOM IZDANjU

Nadal i Federer - 38. put
ŠANGAJ - Španski i švajcarski teniser, Rafael Nadal i Rodžer Federer sastaće se u nedelju po 38. put nakon što su se danas plasirali u finale Mastersa u Šangaju.
Nadal je u prvom polufinalu pobedio Hrvata Marina Čilića sa 7:5, 7:6(3), a potom je Federer bio bolji od Argentinca Huana Martina del Potra sa 3:6, 6:3, 6:3.
Španac, koji je prošle nedelje u Pekingu osvojio svoju šestu titulu u sezoni, današnjom pobedom je produžio seriju trijumfa na 16 mečeva.
Federer će u sutrašnjem finalu pokušati da se izjednači sa Nadalom i osvoji šestu titulu u ovoj godini.
Nadal je ima bolji skor u duelima sa Federerom, vodi sa 23:14, ali je Švajcarac dobio poslednja četiri susreta, uključujući i tri ove sezone. (Beta)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Zvezda ubedljiva protiv Mačve pred Arsenal
Fudbaleri Crvene zvezde vratili su se na pobednički kolosek, pošto su na svom terenu savladali Mačvu (2:0) u 13. kolu Superlige Srbije. Crveno-beli su, nakon poraza od Napretka (1:0) u Kruševcu u prošlom kolu, slavili pogocima Ričmonda Boaćija, autogolom Radoša Protića, Aleksandra Pešića i mladog Luke Ilića.
Ekipa Vladana Milojevića učvrstila se na prvom mestu, posebno zbog remija Vojvodine u Zemunu (0:0) i napravila pravu uvertiru pred spektakl sa Arsenalom u Ligi Evrope.
Priliku da na drugom mestu smeni Vojvodinu fudbaleri Voždovca propustili su u poslednjim minutima meča u Nišu protiv Radničkog 1:1. Rezultati: Zemun - Vojvodina 0:0, Crvena zvezda - Mačva 4:0 (Boaći 20, Protić autogol 29, Pešić 53, Ilić 90), Radnički Niš - Voždovac 1:1. Danas: Čukarički - Javor (17 sati), Rad - Spartak (17). Sutra: Bačka - Borac (15), Radnik - Partizan (15), Mladost Lučani - Napredak (17).
Tabela: Crvena zvezda 31, Vojvodina 26, Voždovac 25, Partizan 24, Spartak 22, Radnički 22, Čukarički 20, Napredak 17, Radnik 15, Zemun 14, Mačva 13, Mladost 12, Rad 8, Bačka 7, Javor 7, Borac 7. (Tanjug)

Rivalstvo u kojem 53 godine nije bilo transfera igrača
Dva meseca od početka sezone, izgleda da će glavni konkurent Mančester junajteda u borbi za titulu biti gradski rival Siti, koji je i uspešniji poslednjih godina, ali za navijače „crvenih đavola” nema dileme da će najveće rivalstvo njihovog kluba ostati ono sa Liverpulom, kojem danas (13.30) ide u goste. To se najbolje videlo pre tri godine, kada su Sitijevo osvajanje Premijer lige uglavnom dočekali sa olakšanjem, pošto su „građani” sprečili trijumf Liverpula koji se tri kola pre kraja činio izvesnim.
Pred 227. „derbi severozapada” (prvi bio 1894. godine), londonski „Indipendent” mu je posvetio reportažu u kojoj se govori da mržnja među navijačima, iz gradova udaljenih 55 kilometara, nije tako velika kao pre. Jedan od njih je to pripisao i odlasku ser Aleksa Fergusona, koji je osim što je kao generalni menadžer bio simbol dominacije Junajteda, oduvek gajio netrpeljivost ka timu sa „Enfilda”, još od osamdesetih pričajući da je „najvažniji skinuti Liverpul sa trona”.
Dokle je mržnja bila stigla, pokazivale su i uvredljive pesme koje su navijači pevali jedni drugima: Liverpulovi o avionskoj nesreći u kojoj su 1958. poginuli fudbaleri Junajteda, a njegovi o tragediji na stadionu u Šefildu 1989. kada je život izgubilo 96 pristalica „crvenih”. Prepucavanja se naravno uglavnom svode na to koji je od ova dva, najtrofejnija engleska kluba, uspešniji.
„Vratite se kada osvojite 18. titulu”, pisalo je na transparentu koji su navijači Liverpula istakli 1992. godine, kada je Junajted imao sedam šampionskih trofeja. Danas, „crveni” broje 28. sezonu čekanja na 19. a Junajted ima 20. Proletos je pretekao Liverpul i u broju velikih pehara, sa 42:41. S tim što, barem mediji, na Ostrvu tu ne računaju engleski i evropski Superkup i Svetsko klupsko prvenstvo, s kojima bi prednost mančesterskog kluba bila veća. Liverpulovi navijači na zadirkivanja odgovaraju da je na njegovoj strani broj evropskih titula – 5:3.
U svakom slučaju, odnosi dva kluba čiji su igrači jednom i namestili međusobni meč (1915. su zbog takvog spasavanja Junajteda od ispadanja, trojica njegovih i četvorica Liverpulovih doživotno suspendovana), nisu se promenili toliko da bi jedan drugom prodali fudbalera. Kao početak neprijateljstva može se uzeti 1964. godina kada je došlo do poslednjeg prelaska igrača iz jednog kluba u drugi: Fil Čisnal je otišao u Liverpul, koji je bio prvak tada i 1966. dok je Junajted uzeo titule 1965. i 1967. Ove sedmice mediji su javili da Junajted želi da na kraju sezone angažuje Emrea Džana, kojem tada ističe ugovor sa Liverpulom. U raspravi koja se povela na „Tviteru”, jedan navijač „crvenih”, očigledno revoltiran rezultatima na početku sezone, poručio je: „Neka uzmu ceo tim”...
Mančester junajted je do sada dobio 87 duela, uz 75 poraza i 64 remija. Pobedio je u tri od poslednjih pet ligaških gostovanja na „Enfildu”, ali je njegov menadžer Murinjo dobio samo jedan od sedam takmičarskih dvoboja sa kolegom iz Liverpula Jirgenom Klopom. Za ovog drugog je možda bitniji podatak da bi porazom ostao na 12 bodova iz osam kola, koliko je imao Brendan Rodžers kada je pre dve godine otpušten...

Prvenstvo važno koliko i Liga Evrope
„Bio bih najsrećniji kada bismo mogli da pobeđujemo na svakoj utakmici, ali desi se meč kao u Kruševcu. U tom trenutku smo dali sve od sebe, borili smo se, imali mnogo šansi, ali nismo dali gol. Možda nam se vratilo za neki drugi susret na kom smo imali sreće. To je fudbal, idete dalje, ne treba mnogo razmišljati o tome”, nije imao mnogo vremena da tuguje trener Crvene zvezde Vladan Milojević nakon poraza svog tima od Napretka u prošlom kolu, prvog u domaćem šampionatu.
Isto tako „crveno-beli” nemaju vremena ni za slavlje nakon pobeda jer u situaciji kada igraju dva meča nedeljno utakmice se ređaju kao na traci. Posle duela sa Dinamom u nacionalnom kupu već danas se okreću domaćem prvenstvu gde dočekuju Mačvu. Dok većina navijača sa nestrpljenjem očekuje spektakl protiv Arsenala najpre treba odigrati meč sa klubom iz Šapca, ekipom koja prvi put u istoriji igra u Superligi (stadion „Rajko Mitić”, 16 č).
– Igramo pred svojim navijačima protiv ekipe koja je dominantno završila takmičenje u Prvoj ligi Srbije prošle godine. Mačva ima odlične igrače, ali i motiv da iz utakmice u utakmicu igra što bolje. Pozvao bih navijače da dođu u što većem broju i da nas podrže jer nam to mnogo znači. Svi znamo da nas u četvrtak očekuje spektakl, nešto veliko ne samo za „zvezdašku javnost” nego i za ceo region. Ali moji igrači su svesni da je u ovom trenutku tema samo Mačva, razmišljamo samo o prvenstvu. Šampionat i kup nam nisu ništa manje važni nego Liga Evrope – rekao je Milojević.
Na današnjoj utakmici neće igrati Rikardinjo, koji je zbog povrede protiv Dinama izašao iz igre posle samo deset minuta provedenih na terenu, kao i Abraham Frimpong koji je na istom susretu imao potres mozga.
– Cilj svih nas je da u timu postoji zdrava konkurencija i da svaki igrač u datom trenutku pruži svoj maksimum. Srećan sam kada bilo koji igrač odigra dobro, kao što je to u sredu bio slučaj sa Adžićem (postigao „het-trik”). On je naše dete, iz Zvezdine škole i sigurno će mu to biti veliki podstrek za dalji napredak. Takođe, ono što je Pešić uradio za mene je izuzetno važno. Svi treneri vole prelepe asistencije, kao one koje je Pešić upućivao. Njih dvojica su podjednako zaslužni za golove. Selektirali smo ekipu tako da možemo da računamo na sve igrače. U trenutku kada fudbaleri izađu na teren to je najbolji mogući sastav za koji sam se opredelio, ne bih govorio o kombinovanom timu. Analiziramo svakog protivnika i na osnovu celokupne situacije se opredeljujemo za sastav – zaključio je Milojević.
Karte za današnju utakmicu mogu se kupiti na blagajnama stadiona „Rajko Mitić” po ceni od 300 (sever), 500 (istok) i 600 dinara (zapad).
 
Pešić: Tim ispred pojedinca
Aleksandar Pešić je protiv Dinama postigao jedan pogodak i „upisao” tri asistencije iako je bio u dobrim situacijama da postigne golove.
– Nisu mi strane asistencije, u prvoj godini u Tuluzu sam bio prvi asistent ekipe. Iako za napadače važi da su egoisti, od malena sam gledao da igram za ekipu i budem podređen uspehu tima. Najvažnije mi je da Zvezda pobeđuje i da dobro igra. Drago mi je da sam pomogao Adžiću, uradiću isto i u svakoj narednoj prilici – kaže Pešić.
 
Aničić: Uz dobru igru do pozitivnog rezultata
Zvezda i Mačva će se sastati prvi put posle šest decenija, a gosti ističu da utakmicu dočekuju sa željom da se dokažu i prikažu u najboljem izdanju.
– Pred nama je najteže gostovanje, Zvezda je od početka sezone pokazala da je najjača ekipa u našoj ligi. Pored toga imaju zapažene rezultate i u Evropi. Protivnik ima odlične igrače, a protiv Dinama su dali pet golova iako su igrali fudbaleri sa manjom minutažom. Poštujemo Zvezdu, ali kod nas nema straha. Ne želimo da pretimo, ali niko ne može da nam oduzme nadu da možemo uz dobru igru možemo do pozitivnog rezultata – rekao je trener Dragan Aničić.

Kad šljivovica preleti 19 hiljada kilometara
Srbin sam, rođen u BiH, imam Francuski pasoš a živim u Luksemburgu. Moj najbolji prijatelj je pola Francuz, pola Nemac, ostali su Grci, tu su i po jedan Portugalac, Japanac i Tunižanin. Kum je Srbin iz Beograda, išao je u školu s Arkanovim sinom a  njegova žena je Holanđanka koja je odrasla u Engleskoj. Moja devojka je Ruskinja, bivša žena Francuskinja, a ljubavnica, Italijanka. (Šalim se, nemam ljubavnicu).
Kao i ostali stranci ovde, došao sam u Luksemburg radi posla. Nije to Nju Jork, Pariz ili Barselona, da neko dolazi u ovaj grad zato što mašta o njemu. Od 120 hiljada stanovnika, 80 odsto su stranci. (Država ima negde oko 550 hiljada stanovnika, od kojih su 45 odsto stranci). Osećam se, sa svim tim strancima, kao riba u vodi. Svi su mladi, ambiciozni, imaju dobre diplome, pristojno zarađuju i pričaju strane jezike - neki malo više, Francuzi i Englezi malo manje. 


Foto Piksabej


Rezervista sam u Legiji Stranaca, a radim za jednu veliku evropsku banku. Ako je verovati ono što novine pišu, dva-tri bivša potpredsednika te banke su u poslednjih sedam godina bili osumnjičeni da su primili mito tokom karijere. I onda posmatram kako nama dele lekcije o korupciji s širokim osmehom. 
Do kraja avgusta sam radio u odeljenju gde je od 50-ak ljudi bilo po šestoro Francuza i Italijana, po četvoro Nemaca i Belgijanaca, a nas iz bivše Juge - petoro. Kao da smo neka vele sila ili stari član Evropske Unije. Kakva je to bila zajednička država… A ostasmo jeftina radna snaga. 
Najsimpatičniji kolega je jedan Hrvat. Šta mogu, i deda s majčine strane je bio oženjen s Hrvaticom. A u toku Drugog svetskog rata je izgubio majku i sestre u Jasenovcu. Naša tragična istorija...
Džabe, narav i šale su toliko slične da s kolegom političke razlike stavljamo u drugi plan. A ima i njih. Ako još nekako možemo da budemo saglasni oko BiH, o odnosima između Srbije i Hrvatske svakako ne. Ali na kraju, profesionalizam, hladna glava, kurtoazija i poštovanje čoveka pomažu da se prepreke pređu, uz sećanje na bivše bratstvo i jedinstvo, prihvatamo da svako ima svoj stav. Mnogo poštujem i cenim svog kolegu Hrvata, on voli  svoju domovinu, a ja svoju otadžbinu. I to je to. Ne moramo da se volimo, ali možemo kao susedi da se poštujemo. I da gledamo na svoj interes kroz pragmatične veze.


Foto L.Adrović


U bivšoj ekipi su bili i jedan Srbin, jedan Slovenac i jedna Slovenka, slatka k'o bonbona. Razumeli smo se, ne bih dalje da komentarišem…
Ovog leta putovao sam za Moskvu, Beograd, Novi Sad, Republiku Srpsku i Grčku. U Beogradu imam dve tradicije do kojih pokušavam da se držim. Noćim u hotelu Moskva (nećemo sad o psihologiji, ali to ime mora da me nešto privlači) i kupujem novo odelo “Rancco” u Beokonfekciji. Divan gospodin koji prodaje odela u ulici Kneza Mihaila iz godine u godinu prepoznaje me i profesionalno služi (ako slučajno čita ove redove - s poštovanjem, videćemo se mi još, ako Bog da). 
Ima tu valjda nekog ekonomskog patriotizma. Magistrirao sam u Školi ekonomskog rata u Parizu, gde su učili studente da vole svoju zemlju. E sad, ako nećemo mi sami, ko će to za nas? 
Posle posla, volim da izađem s devojkom na koktel, na terasi nekog kafića u centru grada. Atmosfera leti u Luksemburgu je ekstra, ljudi su na ulicama, restorani i kafići puni. A taj Balkanski stil života mi dođe kao prvi dah posle minute ronjenja. S kumom se nalazim da zajedno gledamo utakmice (on voli fudbal, ja košarku a oba volimo Noleta).
Navijamo, galamimo, psujemo dron nad Marakani, ne gubimo nadu i samopouzdanje ni kada naši igraju s Amerima u finalu Olimpijade. Kakav smo mi narod, niko nas ne plaši… Pijemo rakiju, jedemo dobru klopu i pevamo JU hitove. Nema dobre večeri bez pesma Bijelog Dugmeta, Riblje Čorbe…
Kumu šljivovicu dovozi otac - čovek živi u Kaliforniji, a uvek putuje za Srbiju preko Luksemburga da vidi sina. Potom se vraća kući i donosi šljivovicu tek na sledećem putovanju za Luksemburg. Nemamo viski star 18 godina, ali zato imamo šljivovicu koja je preletela 19 hiljada kilometara. Ko kaže bolje? 


Foto Piksabej


Ako slučajno dođete u Luksemburg, obavezno posetite kafić Urban u centru grada. Imaju džin tonik svetske klase, a konobar - Bugarin – tečno priča Srpski jezik. Kaže „naučio sam gledajući filmove Kusturice”.
Mi ovde ćemo da lečimo jugonostalgiju na koncertu Kusturice u oktobru. A i Brega ponekad svrati.
PS. Gledaću i ja da svratim u Beograd i posetim prijatelja čiji je otac Srbin, majka Kineskinja, on se rodio i studirao je u Njujorku, odrastao u Parizu, a sada živi i radi u belom gradu.
 
Predrag Cvejić, Luksemburg

Veštačka inteligencija u svetu novinarstva
Njujork – Veštačka inteligencija već je ušla u svet novinarstva a daljim razvojem mogla bi da postane „egzistencijalna pretnja” za novinare, saopštio je američki institut „Fjučer tudej” u najnovijoj studiji.
Institut je naveo da postoje organizacije koje već koriste veštačku inteligenciju za pisanje članaka na osnovu podataka kao što su sportski rezultati ili finansijske vesti, prenosi Beta pisanje AFP-a. U studiji se ističe da će razvoj veštačke inteligencije omogućiti da, bez direktne intervencije novinara, na osnovu određenih podataka budu napisani novinski članci.
Prema navodima instituta, do 2023. godine polovina interakcije između ljudi i kompjutera biće putem glasa, tako što će novinar „diktirati” mašini podatke koje će kasnije računar uobličiti u tekst.
U studiji se dodaje da bi na taj način novinari bili isključeni iz direktnog procesa „proizvodnje” tekstova, što bi daljim razvojem tehnologije moglo da dovede do „egzistencijalne pretnje” za budućnost novinarstva.

„Vertikalne šume” u milanskoj četvrti
Milano – Više od 20.000 stabala drveća i drugih biljaka, što je ekvivalent od dva hektara šume, nalazi se na dve zgrade nastale u mašti italijanskog arhitekte Stefana Boerija, dve kule „Bosko vertikale” („Vertikalna šuma”) u milanskoj četvrti Porta Nuova. Na svakom balkonu rastu desetine biljaka i drveća, probrane i postavljene na osnovu toga kako podnose vetar i u skladu sa potrebama za svetlošću ili vlagom.
– Ovaj projekat nastao je iz moje opsesije drvećem i razmišljanja o tome kako bi ono moglo da postane suštinska komponenta arhitekture – rekao je Stefano Boeri za AFP. – Bio sam 2007. godine u Dubaiju i gledao taj grad koji je porastao usred pustinje, s više od 200 staklenih kula koje umnožavaju efekat vrućine. Tada sam počeo da se se bavim idejom o zgradi koja, pored održavanja života, može da doprinese i smanjenju zagađenja grada, jer drveće apsorbuju mikročestice i ugljen-dioksid.
Boeri je tri godine radio s botaničarima da bi napravio rasadnik sa hiljadu stabala „koja su ’školovana’ da rastu pod određenim uslovima”, a zatim ih presadio. Izazovi su bili brojni: veličina i struktura balkona i parapeta namenjenih da se prilagode vegetaciji, način „fiksiranja” korena drveća, težina i sastav zemlje...
„Za svakog stanara u zgradi, rastu po dva drveta, 10 žbunova i 40 cvetnih biljaka”, kaže Boeri, a prenosi Beta. Projekat podrazumeva i uzgajanje 9.000 buba-mara, koje umesto pesticida, služe za suzbijanje štetočina, a umnožavaju se svakih nekoliko nedelja.

Četvrt veka Gudača Svetog Đorđa
Četvrt veka prošlo je od kada je grupa bivših učenika Škole za muzičke talente iz Ćuprije, u saradnji s profesorom Petrom Ivanovićem, odlučila da osnuje kamerni orkestar „Gudači Svetog Đorđa”. U čast svog prvog velikog jubileja, održali su koncert u Velikoj dvorani Kolarčeve zadužbine, u okviru Beogradskih muzičkih svečanosti.
Gost večeri, umetnički vođa i solista bio je violinista Jožef Žiga, koncertmajstor orkestra nemačkog Teatra u Braunšvajgu. Iz svog bogatog repertoara, koji obuhvata dela različitih stilskih epoha, sve do savremene muzike, „Gudači Svetog Đorđa” za ovaj nastup odabrali su barokno-klasične melodije.

Posetioci koncerta su čuli sonate za violinu i orkestar „Đavolji triler” i „Didone abbandonata” autora Đuzepa Tartinija, „Končerto groso” Arkanđela Korelija i Bahov „Branderburški koncert”. Izvedena je i orkestarska obrada renesansnih italijanskih igara „Antičke arije i igre” koje je Otorino Respiđi prvobitno komponovao za lautu.
„Gudači Svetog Đorđa” za sobom imaju više od 1.600 koncerata, a redovno izvode i dela srpskih autora među kojima su i neka napisana specijalno za njih. Od 1992. godine, kada su osnovani, pobrali su veliki broj nagrada, osvojili simpatije publike i visoke ocene stručne javnosti. Nastupaju i na renomiranim festivalima, kao što su BEMUS, Niške muzičke svečanosti, Ohridsko leto, Mokranjčevi dani, Sarajevski festival...

Prva slova uči u sedamdeset prvoj godini
Obrazovanje – to je ono što ostane nakon što zaboravite sve što ste naučili u školi, reči su Alberta Ajnštajna. Ovo je i moto prestoničke škole za osnovno obrazovanje odraslih „Đuro Salaj”. Osnovana 1954. godine, ova kuća znanja verifikovana je za obavljanje nastavnog plana i programa po modelu funkcionalnog osnovnog obrazovanja odraslih. Glavna zgrada i školski prostor nalaze se u Ulici vojvode Milenka 33, a isturena odeljenja postoje u Žarkovu, Barajevu, Lazarevcu, Ledinama, Resniku, Sremčici, Surčinu i na Starom sajmištu. Škola sa 48 zaposlenih ima 30 predavača koji drže nastavu starijim učenicima.
U glavnoj zgradi osnovne škole za odrasle nastavu trenutno pohađa 120 polaznika. Oni su raspoređeni u sedam odeljenja, a ljudi koji upisuju ovu školu stariji su od 15 godina. Jedna od najstarijih učenica ove kuće znanja je sedamdesetjednogodišnja baka koja redovno dolazi na časove u izdvojenom odeljenju u Sremčici i polaznik je kod učiteljice u prvom ciklusu.
– Polaznici završavaju osnovno obrazovanje za tri godine u tri ciklusa. Prvi obuhvata gradivo od prvog do četvrtog razreda, druga faza je obrada petog i šestog razreda, a poslednji pokriva sedmi i osmi razred – objašnjava Branka Damjanović, direktorka kuće znanja za odrasle.

Vreme da se provere plinske peći i šporeti
Dve sugrađanke koje su se nagutale dima u požaru koji je u sredu zahvatio stan u Ulici Miloja Zakića na Čukarici i dalje su na Vojnomedicinskoj akademiji, na odeljenju za toksikologiju. Njihovo stanje je, kako saznajemo, stabilno. Uzrok požara još nije poznat, ali se moglo čuti da ga je izazvala eksplozija plinske boce.
Kako uskoro kreće grejna sezona, pravo je vreme da se detaljno pregledaju sve peći na plin, plinske boce, ali i šporeti. To je vrlo važno jer svake godine vatrogasci – spasioci u proseku imaju tri, četiri intervencije zbog požara izazvanog kvarom na butan-boci.
– U domaćinstvu ne bi trebalo imati više od dve boce tečnog naftnog gasa teže od po deset kilograma. Vrlo je važno da se one nabave na ovlašćenim mestima, da budu atestirane i da u kući budu odvojene jedna od druge. Prva boca je vezana za uređaj, dok bi drugu trebalo čuvati na tamnom mestu daleko od izvora svetlosti i toplote. Sa bocama, pa čak i onim praznim, treba postupati pažljivo jer se one nikada ne isprazne baš do kraja i kada su poluprazne tada su i najopasnije – objašnjava Mile Jovičić, komandant Vatrogasno-spasilačke brigade Beograd.
Ventile i crevo koji šporet ili peć povezuje sa bocom trebalo bi menjati posle određenog vremena.
– Njihov kvalitet može se proveriti tako što se premažu rastvorom od vode i deterdženta. U slučaju da crevo i ventili puštaju pojaviće se mehurići – kaže Jovičić.
U bocama sa tečnim naftnim gasom nalazi se mešavina propana i butana pod određenim pritiskom. U njih je dodato hemijsko sredstvo neprijatnog mirisa, etil-merkaptan, kako bi se u slučaju pucanja cevi ili kvara na ventilu na vreme osetio gas.
– U slučaju da sugrađani u stanu osete miris gasa, potrebno je da na boci, ako mogu, zavrnu ventil i poliju je vodom da je ohlade, otvore vrata i prozore u prostoriji i vode računa da ne pale svetlo ili neke električne uređaje kako varnica ne bi izazvala požar. Ako ne mogu da zavrnu ventil, a osete gas, preporuka je da izađu napolje i pozovu vatrogasce – kaže Jovičić i ističe da sugrađani nikad sami na svoju ruku ne presipaju tečni naftni gas iz jedne boce u drugu.

Lampion drvo izgubilo status zaštićenog prirodnog dobra
Zaštićeno stablo kelreuterije, poznatije kao lampion drvo koje već decenijama „nadgleda” turiste kada sa glavnog ulaza kreću u obilazak Beogradske tvrđave izgubilo je svoju titulu. Ovo drvo, posle 36 godina, više nije zaštićeno prirodno dobro odlukom odbornika Skupštine grada.
Rešenje o prestanku zaštite među mnogim sugrađanima izazvalo je otpor i zabunu. Mnogi od njih javljali su se našoj redakciji jer su mislili da to podrazumeva i seču stabla. Kako su u Zavodu za zaštitu prirode Srbije i JKP „Zelenilo Beograd” objasnili, odluka ne znači uklanjanje ovog dekorativnog stabla.
– Posle pregleda stabla koje su uradili naši stručnjaci utvrđeno je da je zaštićeno prirodno dobro kelreuterija izgubilo svojstva i vrednosti zbog kojih je dobilo status. Na stablu su nastale velike promene, njegovo zdravstveno stanje je loše, a utvrđeno je i da je izgubilo reprezentativna svojstva i vrednosti zaštićenog prirodnog dobra – kažu u Zavodu.
Sa kolegama iz Zavoda saglasili su se i stručnjaci iz „Zelenila”.
– Promene na stablu uočili smo još pre tri godine. Drvo je stradalo za vreme zime. Sneg i vetar izlomili su mu grane. Usred stabla pojavila se šupljina. Mi smo pokušali da je saniramo, ali uzalud. Kako je drvo izgubilo dekorativna svojstva, ali i biološku vrednost, predloženo je da mu se ukloni status zaštićenog. Ono će i dalje ostati na mestu gde je do sada bilo – kažu u ovom preduzeću.
Koliko je ovo lampion drvo staro nije poznato jer tačnih podataka nema. Odluka da postane zaštićeno prirodno dobro doneta je u maju 1981. godine. To je uradio opštinski komitet za komunalne, stambene i građevinske poslove opštine Stari grad na osnovu Zakona o zaštiti prirode koji je usvojila Skupština Srbije na sednici od 26. novembra 1971.
Kelreuterija je listopadno drvo i može dostići visinu do 20 metara. Poreklo ove biljke je iz Kine, Severne Koreje i Japana. Ova naša ima prečnik oko 40 centimetara i visoka je 11 metara. Biljka je dekorativna sa žutim cvetovima i veoma je privlačna pčelama i ostalim oprašivačima. Zimi je posebno interesantna jer se na drvetu zadržavaju plodovi u obliku lampiona, zbog čega je kelreuterija dobila i novo ime – lampion drvo.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Prevrnuo se kamion „Gradske čistoće” na Bogosloviji
Oko 10.30 časova kamion „Gradske čistoće” prevrnuo se na Bogosloviji. Tom prilikom lakše su povređene dve osobe koje su se nalazile u vozilu ovog komunalnog preduzeća.
Saobraćaj je bio usporen dok nadležne službe nisu sklonile kamion sa kružnog toka. Za sada nisu poznate okolnosti pod kojima je došlo do prevrtanja kamiona.

Kineze zainteresovalo Kremansko proročanstvo
Uži­ce – Ve­ro­va­li ili ne u Kre­man­sko pro­ro­čan­stvo i nje­go­va pred­ska­za­nja, ovih da­na se ono če­šće ne­go ra­ni­je po­mi­nje u se­lu Krem­na po­red Uži­ca. Se­ti­li su se Kre­man­ci onog u na­ro­du po­mi­nja­nog Ta­ra­bi­ća pro­ri­ca­nja da će „do­ći žu­ti lju­di sa is­to­ka i za­vla­da­ti sve­tom” ka­da je de­le­ga­ci­ja od dva­de­se­tak pri­vred­ni­ka iz Ki­ne, ko­ju je pred­vo­di­la Lin­da Vong, pred­sed­ni­ca ve­li­ke ki­ne­ske kor­po­ra­ci­je „Ji­hai grup”, pro­šla kroz ovo se­lo i ve­o­ma se za­in­te­re­so­va­la za pro­ro­čan­stvo i nje­go­ve po­ru­ke.
Da pri­ča ni­je bez osno­va, po­tvr­dio je ka­sni­je u iz­ja­vi no­vi­na­ri­ma gra­do­na­čel­nik Uži­ca Ti­ho­mir Pet­ko­vić. Go­vo­re­ći naj­pre o užič­kim pro­jek­ti­ma ko­ji su po­nu­đe­ni pri­vred­ni­ci­ma iz Ki­ne, po­me­nuo je i ovo: – Za ki­ne­sku de­le­ga­ci­ju smo or­ga­ni­zo­va­li po­se­tu Mo­kroj Go­ri i pri­li­kom pro­la­ska kroz Krem­na čla­no­vi su se za­in­te­re­so­va­li za pri­ču o kre­man­skim pro­ro­ci­ma Ta­ra­bi­ći­ma. Po­nu­di­li smo im da bu­de iz­gra­đe­no se­lo ko­je će ver­no pred­sta­vi­ti vre­me u ko­me su ži­ve­li pro­ro­ci, a u ko­jem bi bio sa­gra­đen i mu­zej. Grad Uži­ce bi ki­ne­skim in­ve­sti­to­ri­ma po­nu­dio ze­mlji­šte ko­je bi ku­pio, ka­ko bi oni mo­gli da sa­gra­de ho­tel­ski kom­pleks u tra­di­ci­o­nal­noj ki­ne­skoj ar­hi­tek­tu­ri – iz­ja­vio je gra­do­na­čel­nik Pet­ko­vić.

Druga javna garaža u Kosovskoj Mitrovici
Kosovska Mitrovica – Sredstvima Vlade Republike Srbije, preko Kancelarije za Kosovo i Metohiju, u severnom delu Kosovske Mitrovice, otvorena je druga javna garaža, na dva nivoa, sa 68 parking mesta.
Garaža je otvorena u skoro samom centru, u delu koji vodi ka Gradskoj bolnici, a moći će da je koriste građani koji su na tom mestu, donedavno, imali svoje privatne garaže, ali i vozači koji će zakup garažnog mesta plaćati na godišnjem nivou.
Predsednik Privremenog organa opštine Kosovska Mitrovica, Aleksandar Spirić, kaže da je otvaranje ove garaže pokazatelj da država Srbija maksimalno ulaže u projekte koji su od životnog značaja za Srbe na Kosovu i Metohiji, sa ciljem srpske vlade da se ulaganje udvostruči.
– Sredstvima Vlade Republike Srbije, u junu smo otvorili prvu javnu garažu sa 56 parking mesta. Obe garaže koštale su oko 50 miliona dinara – navodi za naš list Spirić, i napominje da očekuje da će se na ovaj način smanjiti saobraćajni kolaps u gradu.
Spirić je najavio da će gradske službe uskoro početi da uklanjaju vozila koja su godinama parkirana na istom mestu, nisu u funkciji, a neretko služe i kao „prodajne tezge”.
Od prošle godine, odlukom gradskih vlasti strogo je zabranjeno parkiranje u Ulici Sutjeska koja vodi ka Kliničko-bolničkom centru, jer su automobili koji su tu parkirani ometali vozila hitne pomoći da dođu do bolnice.
Pre nekoliko dana otvorena je i nova autobuska stanica na rubu severnog dela grada, pa je samim tim došlo do rasterećenja saobraćaja u gradu, jer je odlukom opštinskog rukovodstva svako parkiranje autobusa i kombi-vozila u samom gradu, strogo kažnjivo.

Biblioteka - kuća svih kuća
Povodom osam stotina godina od krunisanja Stefana Prvovenčanog, prošlog meseca, Narodna biblioteka „Stefan Prvovenčani” iz Kraljeva, u saradnji sa Istorijskim arhivom, Narodnim muzejem, Kulturnim centrom Ribnica, učestvovala je u organizaciji sedmodnevne manifestacije i velikog međunarodnog skupa „Srpska kraljevstva u srednjem veku“. Početkom oktobra ova biblioteka upriličila je manifestaciju „Kraljevi dani” i predavanja o književnom delu i istorijskoj ulozi Stefana Prvovenčanog koja su održali dr Maja Anđelković, dr Sanja Pajić i dr Radivoj Radić.
U saradnji sa Srpskom književnom zadrugom ova institucija objavila je novo divot-izdanje Sabranih dela Stefana Prvovenčanog koje su priredili dr Ljiljana Juhas Georgievska i dr Tomislav Jovanović. Takođe, na Međunarodnom beogradskom sajmu knjiga, koji će svečano biti otvoren 22. oktobra, Biblioteka „Stefan Prvovenčani“ predstaviće izložbu „Stefan Prvovenčani u književnosti i istoriografiji“, autorki Danke Spasojević i Ivane Hrenko. Ovi događaji povod su za razgovor sa Milojem Radovićem, upravnikom Narodne biblioteke „Stefan Prvovenčani“ iz Kraljeva.

Umetnost može da isceljuje, ne mora da bude šamar
Radost stvaranja glumačke igre je nešto što mi nedostaje u pozorištu. Zato sam poželeo da se bavim temom lepote, mudrosti, ljubavi, da publika posle odgledane predstave „Šeherezada” izađe ozarena, nadahnuta nežnošću, toplinom...
Ovo su razlozi zbog kojih se glumac Slobodan Beštić, kao što kaže za „Politiku”, upravo predstavio pozorišnoj publici i kao reditelj. Predstava „Šeherezada”, nastala iz nepresušnog izvora dela „Hiljadu i jedna noć” u režiji Slobodana Beštića i u dramaturgiji Filipa Grujića, premijerno je izvedena u Dorćolskom narodnom pozorištu. U ovoj predstavi koja donosi scenske slike o Šeherezadinoj borbi za život igraju Dragan Sekulić, Aleksandra Bibić i Dobrila Stojnić.
Slobodan Beštić, prvak ansambla Drame Narodnog pozorišta u Beogradu, koji iza sebe ima brojne kompleksne junake u kojima je spojio različite pozorišne žanrove, poput Nižinskog, Saloma, Magbeta, Hamleta, Monteskijea, Agamemnona, cara Uroša... ne prestaje da iznenađuje svojim scenskim imaginacija, ali i da neumorno radi na sebi. „Šeherezada” je, ujedno nastavak golemog Beštićevog pozorišnog istraživačkog rada.

Slikarski biseri iz zbirke Popović u Ulusu
Na čuvenoj beogradskoj štrafti, u Knez Mihailovoj ulici, u Galeriji Ulusa, do 17. oktobra biće otvorena izložba „Radovi na papiru” – reprezentativan izbor dela iz kolekcije Vladimira i Borke Popović. Na plakatu, na ulazu u izložbeni prostor, nalazi se odštampano 14 radova, kao neka vrsta poziva za prolaznike da se prepuste igri „ko je šta naslikao“, jer je reč o prepoznatljivom umetničkom rukopisu značajnih slikara.
Ovo je jedinstvena prilika da publika pogleda šezdeset radova na papiru srpskih umetnika koji su stvarali od druge polovine 19. veka do naših dana . Reč je o delima Uroša Predića, Paje Jovanovića, Nadežde Petrović, Ljubomira Ivanovića, Save Šumanovića, a najbrojniji deo kolekcije, oko dvadesetak, čine crteži Ljube Ivanovića. Tu su i ostvarenja Bete Vukanović, Todora Švrakića, Ivana Radovića, Milenka D. Đurića, Save Šumanovića, Mladena Josića, Svetislava Vukovića, Milenka Šerbana i Bogdana Šuputa.
Jedan od segmenata postavke čini i grupa crteža, akvarela, pastela i srodnih tehnika na papiru, datovanih posle 1945. koje su uradili: Veljko Stanojević, Milo Milunović, Ivan Tabaković, Nedeljko Gvozdenović, Grigorije Samojlov, Mario Maskareli, Mladen Srbinović, Igor Vasiljev, Svetozar Samurović, Olja Ivanjicki, Leonid Šejka i Milić Stanković.
Kolekcija dela  Vladimira i Borke Popović, beogradskih intelektualaca, broji znatno više radova od trenutno predstavljenih u javnosti. Nadamo se da će biti još prilika da vidimo ubuduće i ostatak ove velike zbirke.

Odlivom mozgova iz Srbije curi i privredni rast
Srbija u ovom trenutku proizvodi naučnike i inženjere visokog kvaliteta što predstavlja jedan neverovatan potencijal za zemlju, ocenjuje u razgovoru za „Politiku” Paulo Korea, menadžer za trgovinu i konkurentnost, Svetske banke. Ipak, oni često odlaze iz zemlje ili su zaposleni na pozicijama gde ne mogu da doprinesu ekonomskom razvoju što predstavlja veliki gubitak, dodaje.
Ovaj ekspert Svetske banke našao je i odgovor na pitanje zašto se Srbija suočava sa odlivom mozgova. Ukupna ulaganja u nauku u Srbiji su niska i čak 80 odsto sredstava dolazi iz javnog sektora, tvrdi Korea.
– Srbija zbog toga plaća visoku cenu, u formi neiskorišćenog potencijala, zbog odliva mozgova i slabe veze nauke i privrede koji su delom i posledica postojećeg modela finansiranja – uočio je Korea.

NIS pomaže unapređenje kvaliteta života u lokalnim zajednicama
U okviru ovogodišnjeg konkursa „Zajednici zajedno“, kompanija NIS podržala je ukupno 42 projekta koji će doprineti unapređenju kvaliteta života u 11 gradova i opština širom Srbije. NIS je i ove godine izdvojio 110,5 miliona dinara za podršku projektima u lokalnim samoupravama u kojima posluje, saopšteno je iz ove kompanije. Rezultati konkursa objavljeni su na veb stranici http://zajednicizajedno.nis.eu kao i na sajtovima lokalnih samouprava, a rok za realizaciju projekata je 30. jun 2018. godine.
Pravo na učešće imale su sve organizacije civilnog društva, javne ustanove, neprofitne organizacije iz 11 gradova i opština u kojima NIS posluje: Beograd, Novi Sad, Čačak, Niš, Pančevo, Zrenjanin, Kikinda, Kanjiža, Srbobran, Žitište i Novi Bečej. Fokus ovogodišnjeg konkursa  bila je podrška kapitalnim projektima, prioritetnim za opštine i gradove u kojima se program realizuje.
Konkursom je obuhvaćeno pet oblasti: ekologija, nauka/obrazovanje, javno zdravlje, socijalna zaštita, kultura i sport. U svakoj lokalnoj zajednici, na osnovu sprovedenog anketiranja građana i istraživanja ključnih oblasti za ulaganje u sredini u kojoj žive, izabrane su do tri prioritetne oblasti.
Razvoj zajednica u kojima NIS posluje jedan je od strateških prioriteta  kompanije. I ove godine kompanija je podržala projekte čiji je glavni cilj unapređenje rada brojnih ustanova i kulturnih, obrazovnih i sportskih institucija.

Nastavnicima, lekarima, vojsci i policiji 10 odsto veće plate
KRUŠEVAC - Premijerka Ana Brnabić predstavila je danas rezultate prvih 100 dana rada vlade na čijem je čelu, ocenila da je mnogo urađeno za tih 100 dana i da se dalje krećemo hrabrim koracima, odlučno i sa jasnom vizijom kuda idemo.
Brnabić je u obraćanju novinarima rekla da se penzije od 1. januara povećavaju za pet odsto, a da će za 10 odsto biti povećane plate prosvetnim, zdravstvenim i socijalnim radnicima, vojsci, policiji, bezbednosnim službama, kao i zaposlenima u sudovima, tužilaštvima, zavodima za izvršenje krivičnih sankcija, u ustanovama kulture i poreskoj upravi.
Zaposlenima u administraciji, stručnim službama ministarstva, u Skupštini, sledi povećanje od pet odsto, dodala je ona.
Najavila je da slede dalji reformski koraci u sistemu plata u javnom sektoru, kako bi se obezbedilo odgovarajuće raspolaganje sredstvima, jer je važno da počnemo da nagrađujemo najbolje.
Iznoseći podatke u pojedinim segmentima Brnabić je navela da je u 100 dana zaključeno sedam novih ugovora sa investitorima, ukupne vrednosti oko 78 miliona evra, čime će biti obezbeđeno 2.778 novih radnih mesta.
„U ovom trenutku pregovaramo sa još 45 kredibilnih investitora da investiraju u Srbiju. Ukupna vrednost potencijalnog ulaganja po osnovu ovih projekata iznosi 2,47 milijarde evra i predstavlja potencijal za otvaranje novih 23.600 radnih mesta”, rekla je Brnabić u Kruševcu.
Premijerka je podsetila da je minimalna cena rada povećana za 10 odsto u odnosu na prošlu godinu, sa 130 na 143 dinara i dodala da je to značajno za 350.000 zaposlenih koji primaju minimalnu zaradu.
„Srbija je napredovala za 12 mesta na globalnoj listi konkurentnosti koju objavljuje Svetski ekonomski forum. Naša zemlja danas zauzima 78. mesto od 137 zemalja, što je najbolja pozicija u poslednjih 10 godina”.
Prema njenim rečima, u prvih osam meseci ove godine, Srbija je ostvarila rast spoljnotrgovinske razmene od 13,2 odsto, pri čemu je izvoz porastao za 13,4 odsto, broj novozaposlenih u istom periodu je porastao za 5,5 odsto.
Takođe, direktne strane investicije su u prvih sedam meseci ove godine porasle u odnosu na prethodnu za 12,9 odsto.
Industrijska proizvodnja u Srbiji beleži rast od tri odsto u prvih osam meseci 2017. i pored izuzetno nepovoljnih klimatskih prilika koje su vladale ove godine, pri čemu su oblasti koje su imale najveći doprinos rastućem trendu: proizvodnja guma i plastike, metalnih proizvoda i hemikalija.
Brnabić je kao izuzetno važnu stvar istakla da je EK izuzela Srbiju od antidamping mera na uvoz čelika.
„To znači da ćemo čelik u EU izvoziti bez antidamping carina, čime će Železara Smederevo imati bolju konkurentnu poziciju od drugih proizvođača. To je signal za druge kineske investitore i evropske partnere da je Srbija kredibilan i pouzdan partner”.
Istakla je i projekte navodnjavanja vrednih oko 15 miliona evra što će doneti novih 50.000 hektara pod sistemima za navodnjavanje.
Nastavljeno je, ukazala je premijerka, sa izgradnjom i ugovaranjem strateških saobraćajnica: na Koridoru 10 je završeno i pušteno u saobraćaj 30,5 km puta na istočnom kraku ka Bugarskoj, od čega oko 29 km autoputa u punom profilu.
„Takođe, započeli smo sa radovima na brzoj pruzi Beograd - Budimpešta, deonica Stara Pazova – Novi Sad, gde je izdata građevinska dozvola, a glavni radovi se izvode na izlaznom portalu tunela Čortanovci. U samom smo finišu usaglašavanja Komercijalnog ugovora za projektovanje i izgradnju 31 km autoputa od Požege do Preljine, pravac Beograd – južni Jadran” dodala je.
U cilju povećanja broja turista iz inostranstva, a posebno sa udaljenih tržišta, ukinute su vize za građane Indije i uvedena je avionska linija Peking – Beograd.
Naglasila je i da su prvi put nakon 1987. godine nabavljeni avioni za potrebe RV i PVO Vojske Srbije i da je u cilju opremanja i modernizacije VS zaključen ugovor za nabavku šest aviona tipa MiG-29.
Vlada je Skupštini Srbije uputila na usvajanje Zakon o elektronskom poslovanju, a završen je i rad na Nacrtu zakona o elektronskoj upravi, kao i javna rasprava, kaže premijerka koja navodi da je završen pilot projekat prekvalifikacija u IT sektoru za 100 polaznika i da su započete pripreme za drugi krug odnosno prekvalifikacije za još 900 polaznika.
Na Elektronskom fakultetu u Nišu otvoren je Centar za inovativno preduzetništvo mladih i time završena prva faza formiranja Naučno-tehnološkog parka a otvoren je Centar digitalne poljoprivrede na Institutu Biosens u Novom Sadu.
Puštena je u rad i digitalna platforma AgroSens, čiji su osnovni servisi besplatni za sve poljoprivrednike, kazala je premijerka.
Ona je podvukla i da su završeni radovi na Muzeju savremene umetnosti te će posle 10 godina rekonstrukcije, biti otvoren za posetioce 20. oktobra.
Potpisan je sporazum za podršku EU obrazovanju u iznosu od 27,4 miliona evra, koji obuhvata poboljšanje kvaliteta nastave i učenja, rekla je Brnabić koja je navela i da će kroz pilot-projekat E-prosveta, oko 200 škola širom Srbije je od 1. septembra počelo da koristi elektronski dnevnik.
Ona je govorila i o zdravstvu i navela da su u okviru projekata obnove objekata javne namene potpisani ugovori za nabavku aparata za magnetnu rezonancu za dečju kliniku „Tiršova” i ugovor za sprovođenje prve faze radova na zgradi te klinike.
Vlada je odobrila 1.239 mesta za zapošljavanje u zdravstvenim ustanovama, a odobreno je i 870 specijalizacija i užih specijalizacija.
Definisaćemo nove kapitalne projekte i prioritete i planiramo budžet i resurse, poručila premijerka na kraju obraćanja.
„Zahvaljujem celom mom timu - Srbija napreduje - mnogo je urađeno za ovih 100 dana, dug je put pred nama i krećemo se hrabrim koracima, odlučno i sa jasnom vizijom kuda idemo”, rekla je Brnabić.
Hvala građanima Srbije - živela Srbija, poručila je Brnabić.
Premijerka je prethodno prisustvovala preuzimanju „14. oktobra” od strane „Čehoslovak grupe” u čijem sastavu posluju Tatra i AVIA. (Tanjug)
 
Radimo uspešno u partnerstvu sa predsednikom Srbije
Predsednica Vlade Srbije Ana Brnabić poručila je danas da će njena vlada nastaviti da radi naporno i u partnerstvu sa predsednikom Srbije Aleksandrom Vučićem i istakla da je to partnerstvo „posebna snaga” koju Srbija ima.



Ne razmišljam o rekonstrukciji

Premijerka Srbija Ana Brnabić izjavila je danas da nije uopšte razmišljala o rekonstrukciji vlade, ali da veruje da ima prostora za još bolju koordinaciju rada unutar vlade. Brnabić je, odgovarajući na pitanja novinara na predstavljanju rezultata Vlade Srbije u prvih 100 dana, rekla da je vlada radila kao tim, zajedno, najbolje i najbrže što je moglo. Podsetila je, u tom kontekstu, na izazove sa kojima se vlada suočila na samom početku rada, proteste u Fijatu, Goši, malinare... da se to uspešno prebrodilo i da se nastavilo dalje. „Jako sam zadovoljna radom svih ministarstava, a kada sam rekla da možemo da imamo bolju koordinaciju, to i mislim”, rekla je Brnabić.

„Partnerstvo između vlade i predsednika Srbije je snaga svih nas”, rekla je premijerka u obraćanju na svečanosti preuzimanja kruševačke fabrike „14. oktobra” od strane slovačke MSM grupe, koja, kao i kompanije Tatra i Avia, posluje u okviru „Čehoslovak grupe”.
Brnabić je rekla da je primetila da građani nose slike predsednika Srbije, s pravom, kaže, jer je on najzaslužniji za to što će „14. oktobar” ponovo da radi.
„Hoću posebne pozdrave da vam prenesem od predsednika Vučića. Vidim puno njegovih slika danas ovde, i u pravu ste. Verujte mi, bez ikakvog ulagivanja, on jeste čovek koji je najviše dao za ovaj projekat”, kazala je premijerka i dodala da je Vučić ispratio svaki sastanak u vezi sa preuzimanjem 14. oktobra u poslednje dve godine.
Kako je rekla, ponosna je što je predsednica vlade Srbije,,najlepše zemlje, a i ovim primerom pokazano je da zajedno može da se ide napred i postižu uspesi.
„Idemo napred i postižemo uspehe i tamo gde su mnogi pre nas odustali da probaju da rešavaju problme, jer su mislili da su nerešivi”, rekla je Brnabić.
Dodala je da je ponovno pokretanje „14. oktobra „ pokazatelj napornog rada i upornosti.
Brnabić je rekla da će i ona i vlada nastaviti da dolaze u Kruševac, da će biti izgrađene i puštene u pogon nove fabrike i otvarana nova radna mesta, ne samo ovde, nego širom Srbije i da se nada da će izveštajem o radu prvih 100 dana vlade, koji će danas predstaviti, građani biti zadovoljni.  (Tanjug)
 
Brnabić: Bićemo lideri u digitalizaciji poljoprivrede
KRUŠEVAC - Napravili smo jasan put ka pravnom okviru koji će nam dati prostor da idemo napred u digitalizaciji društva, rekla je danas premijerka Ana Brnabić u Kruševcu gde je predstavila rezultate rada vlade u privih sto dana.
Ona je odgovarajući na pitanje Tanjuga da li je vreme za nov pravac reforme koji podrazumeva jačanje preduzetništva, inovacija i obrazovanja, rekla da su za to postavljeni svi uslovi te da joj je izuzetno drago zbog toga.
„To podrazumeva da smo usvojili predlog zakona o elektronskom poslovanju i trenutno je na raspravi u skupštini, završili smo predlog zakona o elektronskoj upravi, završili javnu raspravu i posle konsolidacije svih predloga krenućemo u zvaničnu proceduru”, navela je premijerka. To je, ponovila je, pravni okvir, a do kraja godine očekuje da budu usvojene izmene zakona o deviznom poslovanju.
Posebno je istakla završetak centra za digitalizaciju u poljoprivredi u Novom Sadu, poručila da će se rezultati toga tek videti, te da će to Srbiju staviti u centar digitacizacije u poljoprivredi ne samo u Evropi, nego u svetu.
„To su fascinantni ljudi koji su evropski prvaci, koji su dobili evropske nagrade, mislim na institut Biosens, a imaćemo još oglednih dobara kako bi naši ljudi mogli da vide sve prednosti digitalizacije u toj oblasti”, navela j Brnabić.
Pomenula je na tom planu i studentski centar za inovacije u Nišu, jer, kako je navela, želja je da Niš ponovo bude centar elekronske industrije.
Osim toga, taj centar je praktično kraj prve faze izgradnje naučnotehnološkog parka u Nišu, dodala je Brnabić i podsetila da već imamo takav park u Beogradu, da je počela gradnja u Novom Sadu, a da se planiraju slični objekti u Kragujevcu, Kraljevu...
Kako je primetila, ako su uspeli ljudi u Srbiji da bez podrške države učine da se IT industrija najbrže razvija, 10 odsto godišnje, „možete da zamislite šta ćemo uspeti narednih godina, a za to imamo jasan plan”.
 
 
Brnabić: Mediji ili za ili protiv vlade, malo izbalansiranih
KRUŠEVAC - Premijerka Ana Brnabić izjavila je danas da ne vidi manjak slobode medija u Srbiji i ponovila svoju raniju ocenu da postoje mediji koji „puno podržavaju” vladu i mediji koji su „jako i neobjektivno kritični” prema vladi, a da je malo onih koji su izbalansirani.
„To je moj lični utisak. Ne bih se mešala u rad medija. Meni je ok i ovako i onako, ne bih rekla da je neko kriv i odgovoran, potpuno mi je ok da svako u Srbiji misli kako god hoće i izveštava kako god hoće... U tom smislu, ne vidim zašto je to izazvalo toliku polemiku”, navela je Brnabić danas na pres konferenciji u Kruševcu.
O tome, kako je navela, priča i sa ljudima iz EK i EP, to je bilo i na debati u EP, a razgovarala je, kaže, i sa (visokim zvaničnikom EU) Kristijanom Danijelsonom i poručuje da, iskreno, pokušava da razume kako se taj „manjak slobode medija” u Srbiji manifestuje.
To je bio njen odgovor na pitanje da pojasni izjavu koju je dala u Briselu da u Srbiji nema ili ima jako malo objektivnog novinarstva.
Na konstataciju da je uloga medija da kritikuju rad vlade, ona je dodala da nije ni rekla da neko ne treba da kritikuje.
„Meni je to super. Nisam rekla 'nemojte da kritikujete', ali, to je moj utisak - ima ovakvih, ima onakvih i balansiranih, to je sve”, ponovila je premijerka.
Podvukla je da svaki dan vidi komentare o aktivnostima vlade, ministara, predsednika Srbije, kadrovskim rešenjima i da o svemu može slobodno da se kaze bilo šta i da se uputi kritika.
„To vidim svaki dan i ne vidim taj problem i spremna sam da sednem sa vama da probam da ga razumem”, rekla je predsednica vlade.
Upitana da li saopštenja u kojima se novinari koji objave nešto o ministrima nazivaju narkomanima vidi kao pritisak, Brnabić je odrečno odgovorila, navodeći da to razume kao polemiku u društvu.
„Razumela bih kao pritisak da vas neko pozove da kaze da nešto ne smete da objavite ili emituje ili kako da izveštavate ili razmišljate. Sve ostalo razumem kao dinamiku”, zaključila je Brnabić.   (Tanjug)
Goga:Obnovili smo Tatru i AVIU, obnovićemo i „14 oktobar"
Predsednik slovačke MSM grupe Marjan Goga koja posluje u okviru „Čehoslovak grupe” koja je danas preuzela kruševački „14. oktobar” rekao je da imaju viziju koju će ostvariti i podići „na noge” nekadašnji gigant, kao što su to učinili i sa Tatrom i Avijom, koje su takođe imale teške trenutke.
Goga je prilikom preuzimanja „14. oktobora” kojem je prisustvovala i premijerka Ana Brnabić ukazao da je u „Tatri” bila gotovo obustavljena proizvodnja, sa velikim dugovima prema bankama i dobavljačima, a da je AVIA bila u stanju „kliničke smrti” i da obe te firme sada uspešno posluju i obnovile su proizvoidnju.
Takav je plan i za „14. oktobar” istakao je Goga.
„Obećali smo predsedniku Srbije Aleksandru Vučiću da ćemo obnoviti funkcionisanje preduzeća i proizvodnju i postepeno povećavati broj radnih mesta, obezbediti nove narudžbine i prošititi tako dobro ime srpske industrije” poručio je Goga.
On je ukazao da Srbija, Češka i Slovačka nisu zemlje koje mogu živeti na primer samo od turizma i drugih usluga, ali mogu od industrije pošto imaju kvalitetnu radnu snagu i proizvod te da industrija može biti generator prihoda i privrednog rasta i razvoja na svim poljima.
U okviru fabričkog kruga danas su predstavljena i vozila koja proizvode „Tatra” i AVIA.
Stečajni upravnik „14 oktobra” Zoran Milosavljević predao je na svečanosti ključeve novom direktoru fabrike u Kruševcu Vojislavu Sparavalu.
Čehoslovak grupa u svom vlasništvu ima više od 40 kompanija, među kojima su i Tatra kamioni, Tatra vojna vozila i Avia.
Bivši kruševački gigant IMK „14. oktobar” je industrija mašina i komponenti, a odbor poverilaca je prihvatio ponudu češke kompanije.
To preduzeće je nekada proizvodilo tešku mehanizaciju, bagere i traktore-guseničare, kao i delove za tenkove.
Fabrika je nekada imala 8.000 zaposlenih, a 8. februara ove godine je proglašen bankrot.
Ugovor o preuzimanju fabrike su krajem prošlog meseca potpisali Zoran Milosavljević, isped Agencije za licenciranje stečajnih upravnika i direktor SCMG Vojislav Sparavalo.
Novi vlasnik je najavio da će do kraja 2017. zaposliti još 150 ljudi, a trenutno ima oko 130 radnika.
To najveće preduzeće u Kruševcu, koje je dobilo ime po Danu oslobođenja grada u Drugom svetskom ratu, biće prvi put privatizovano. (Tanjug)

Jedna osoba poginula pri udaru automobila u traktor
Žabalj - Jedan muškarac je poginuo, a dvojica su teže povređena u saobraćajnoj nesreći koja se dogodila na putu između Žablja i Čuruga, potvrđeno je Tanjugu u Hitnoj pomoći u Žablju.
Kako je rečeno, nesreća se dogodila u subotu oko 18.30 sati, kada je automobil udario u traktor. Jedan muškarac je poginuo na licu mesta, a dvojica su zadobila teže telesne povrede, u svesnom su stanju i prebačeni su u Urgentni centar u Novom Sadu. (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Politički pritisci na tužilaštvo u Mionici
U maloj varoši Mionici kod Valjeva, otkriven je prvi slučaj političkog pritiska na javnog tužioca otkako je Državno veće tužilaca imenovalo poverenika za samostalnost, koji ima zadatak da reaguje i proveri svaku prijavu o političkom, medijskom ili nekom drugom pritisku na tužioce. O pritiscima na koleginicu Snežanu Jovanović iz Mionice prvo je u aprilu ove godine ukazalo Osnovno javno tužilaštvo u Mladenovcu.
– U podnesku se navodi da je Snežana Jovanović kao postupajući zamenik javnog tužioca izložena pritisku u predmetu koji je u Osnovnom javnom tužilaštvu u Mionici oformljen zbog sumnje da su falsifikovani birački spiskovi za izbore. Navodi se da su joj preko njenih prijatelja upućivane poruke da vodi računa šta radi i kakvu će odluku doneti i da se ne zamera „znaš kome” – kaže dr Goran Ilić, poverenik za samostalnost tužilaca.
Kada je od kolega iz Mladenovca saznao za ovaj slučaj, najpre je tražio izjašnjenje Snežane Jovanović, tadašnje zamenice osnovnog tužioca u Mionici. Ona je navela da je u predmetu biračkih spiskova stvorena negativna profesionalna klima za rad i odlučivanje i da je reč o svojevrsnom „spoljašnjem mobingovanju”, a da su lokalni politički moćnici samo „faktor instrumentalizacije te nepodnošljive klime”.

Stefanović: Značajan pad stope kriminaliteta
KRUŠEVAC – Potpredsednik Vlade Republike Srbije i ministar unutrašnjih poslova Nebojša Stefanović izjavio je danas u Kruševcu da je u prvih 100 dana rada Vlade policija razbila 11 organizovanih kriminalnih grupa, uhapsila više od 1.650 osoba osumnjičenih za različita krivična dela i zaplenila više od tone narkotika.
„U prvih 100 dana rada Vlade Ministarstvo unutrašnjih poslova i policija nastavili su snažnu borbu protiv kriminala i korupcije i postigli zapažene rezultate. Beležimo i značajan pad stope kriminaliteta u svim policijskim upravama”, rekao je Stefanović, saopšteno je iz MUP-a.
Stefanović koji je obišao Policijsku upravu Kruševac, istakao je da je ona primer kako ozbiljnim radom i borbom može doći do smanjenja opšte stope kriminaliteta.
„Ministarstvo unutrašnjih poslova i u narednom periodu ostaće snažno posvećeno borbi protiv narkotrafikinga i učinićemo sve da sklonimo drogu sa ulica i od naše dece”, istakao je Stefanović i dodao da je policija u prethodnih 100 dana zaplenila više od tone narkotika.
Ministar je naglasio da će policija nastaviti snažno da se bori da građani budu i da se osećaju bezbedno u svakoj opštini u našoj zemlji, navodi se u saopštenju.
Podsetivši da je ove godine nabavljen veći broj motornih vozila za potrebe policijskih uprava, Stefanović je rekao da će Ministarstvo i u narednom periodu nastaviti sa opremanjem policije i najavio da će do kraja godine biti nabavljene nove uniforme za veći broj policijskih službenika kao i druga oprema koja im je potrebna u svakodnevnom radu. (Tanjug)

U tri kuće – četiri doktora nauka
Još da im do­đe mi­ni­star Mi­lan Kr­ko­ba­bić i da do­bi­ju se­dam ki­lo­me­ta­ra pu­ta, pa da pre­bri­nu naj­ve­će bri­ge. Ne­ma­ju za­dru­gu, i za­to bi se ob­ra­do­va­li mi­ni­stru Kr­ko­ba­bi­ću jer gde on do­đe tu se se­lja­ci za­čas udru­že a on­da valj­da mo­že i as­falt da pro­đe do se­la i am­bu­lan­ta – da ne pe­ša­če po re­cep­te kod le­ka­ra u su­sed­no Sa­ma­i­lo.
Ži­te­lji se­la La­zac ne­da­le­ko od Kra­lje­va ima­ju če­ti­ri dok­to­ra na­u­ka i još dva u na­ja­vi, plan­ta­že vo­ća, do­ma­ću pre­pe­če­ni­cu, fud­bal­ski klub, se­o­ske igran­ke na ko­je do­la­ze mno­gi iz oko­li­ne.... Bio je La­zac po­znat ne­kad i po pek­me­zu, ku­va­nom od šlji­ve po­že­ga­če u ogrom­nim ka­za­ni­ma u pek­me­za­ri, ko­ji je, iz­me­đu dva svet­ska ra­ta, u dr­ve­nim bu­ri­ćim, pro­da­van Beč­li­ja­ma.
Do­vo­ljan raz­log da se upu­ti­mo u La­zac. Is­pred Do­ma kul­tu­re, u cen­tru se­la, če­ka­li su nas prof. dr Dra­gan Jan­ko­vić i Mi­lan Ilić, pred­sed­nik me­sne za­jed­ni­ce. Pro­fe­sor  Jan­ko­vić je ro­dom iz ovog le­pog me­sta ko­je se de­li na Do­nji i Gor­nji La­zac. U Čač­ku je za­vr­šio Po­ljo­pri­vred­ni fa­kul­tet i upo­znao su­pru­gu Sla­đa­nu, ro­dom iz Zu­bi­nog Po­to­ka.

Zdrave biljke iz hranljive magle
Gu­ča – U Cen­tru za krom­pir u Gu­či po­dig­nut je mre­žar­nik gde ra­ste pr­va ge­ne­ra­ci­ja bez­vi­ru­snog se­me­na krom­pi­ra po si­ste­mu aero­po­ni­ke. Reč je o ga­je­nju kr­to­la po­mo­ću hran­lji­ve ma­gle a taj na­čin je u po­vo­ju u sve­tu, po­zna­to je da je sli­čan ogled us­po­sta­vljen još i u Polj­skoj.
– Po­ku­ša­va­mo da ov­de po­ve­že­mo dva po­sla u je­dan mah, na­uč­no­i­stra­ži­vač­ki i ko­mer­ci­jal­ni, ve­ru­jem da će­mo us­pe­ti – ka­že za „Po­li­ti­ku” dr Zo­ran Bro­ćić (56), re­dov­ni pro­fe­sor Po­ljo­pri­vred­nog fa­kul­te­ta u Ze­mu­nu. 
On je ovih da­na če­sto u za­vi­čaj­noj Gu­či gde vo­di na­uč­ni deo po­du­hva­ta ko­ji bi mo­gao da pre­po­ro­di pro­iz­vod­nju se­me­na voć­nih i po­vr­tar­skih vr­sta u na­šoj dr­ža­vi. Ob­ja­šnja­va da sve te­če pod ka­pom no­vo­o­sno­va­nog dru­štva RZ „Plant”, uz pe­to­go­di­šnji ugo­vor o po­slov­no-teh­nič­koj sa­rad­nji sa Cen­trom za krom­pir, ko­ji je 12 pro­te­klih go­di­na bio ku­ća bez pro­iz­vod­nje.

U Nišu obeležen Dan vojnih padobranaca
Pripadnici i veterani 63. padobranskog bataljona Specijalne brigade, uz prisustvo brojnih gostiju, obeležili su u kasarni ,,Aerodrom” u Nišu Dan vojnih padobranaca - 14. oktobar, saopšteno je iz Ministarstva odbrane. Čestitke padobrancima uputili su načelnik Generalštaba Vojske Srbije general Ljubiša Diković i komandant Kopnene vojske general-potpukovnik Milosav Simović. Najistaknutijim padobrancima, ali i veteranima, dodeljena su priznanja i nagrade, a velikom broju vojnika dodeljeno je i zvanje padobranca.
Svečanost je počela minutom ćutanja za sve stradale padobrance, a na kraju svečanosti su položeni venci na spomen-obeležja. U čast bogate istorije organizovan je i obilazak spomen-sobe 63. padobranskog bataljona.

Gosti su na taktičko-tehničkom zboru mogli da pogledaju deo naoružanja i opreme 63. padobranskog bataljona, a više padobranaca je izvelo demo-skokove sa zastavama Srbije, Vojske Srbije i 63. padobranskog bataljona. 
Dan padobranaca se obeležava u znak sećanja na dan kada je 1944. godine u savezničkom kampu za obuku komandosa kod Barija u Italiji od boraca Narodnooslobodilačke vojske Jugoslavije formiran prvi padobranski bataljon u novoj Jugoslaviji.

Šarčević obišao novoosnovani Poljoprivredni fakultet
KRUŠEVAC – Ministar prosvete, nauke i tehnološkog razvoja Mladen Šarčević posetio je danas u Kruševcu novoosnovani Poljoprivredni fakultet i istakao da, pored dosadašnjih visokih škola, taj grad sada ima prvi fakultet, koji je 14. fakultet u okviru Univerziteta u Nišu.
„Ovde počinje da se razvija visoko obrazovanje, a ovaj fakultet treba da nadomesti ono što 2,5 miliona ljudi na jugu Srbije od Kruševca do Leskovca i Vranja nema, poljoprivredni fakultet za brdske i planinske uslove sa posebnim naglaskom na stočarstvo, vinogradarstvo, voćarstvo i ratarstvo dakle sve one grane koje su fundamentalne za ovu regiju”, naveo je Šarčević.
On je dodao da je osnivanje fakulteta trajalo godinu i po dana na inicijativu Bratislava Gašića i uz saradnju ministarstva sa Gradom Kruševcom i Univerzitetom u Nišu.
Ministar je rekao da ima još stvari koje će se rešavati u hodu kako bi ovaj fakultet našao u lancu dobrih poljoprivrednih fakulteta. (Tanjug)

Pašalić: Novim zakonom će se promeniti nadležnosti ombudsmana
Zaštitnik građana Zoran Pašalić kaže za RTS da ombudsman, trenutno, svojim ingerencijama ne može u potpunosti da pomogne građanima, ali da će se to promeniti novim zakonom.
Pašalić je ocenio da je tačna konstatacija evropskih parlamentaraca da je ombudsman trenutno „tigar bez zuba” jer njegove nadležnosti i ingerencije nisu dovoljne da može da deluje na način na koji bi građani bili zadovoljni.
„To je konstatacija evropskih parlamentaraca i to važi za sve ombudsmane u svetu. Sadašnjim položajem njegove preporuke ne moraju biti prihvaćene po svaku cenu. Potrebno je da iza toga stoji nešto jača ombudsmanska reakcija”, navodi Pašalić.
On očekuje da će se sa izradom novog zakona kojim će se proširiti nadležnosti ombudsmana početi polovinom decembra.
Pašalić navodi i da Srbija nema uzora kada se bude pisao zakon o obudsmanu.
„Postoje različita rešenja, od toga da su zaista ovlašćenja zaštitnika građana takva da može da vrši kontrolu mnogih institucija koje sada po zakonu ne može npr. sudove, neke delove izvršne vlasti”, objašnjava Pašalić.
On ističe da se građani ombudsmanu najčešće žale na sudove, pojedine delove izvršne vlasti, lokalnu samoupravu, iz oblasti koje tretiraju finansije, ekonomske probleme.
Prema njegovim rečima, zaštitniku građana nije omogućeno da daje besplatnu pravnu pomoć.
„Do danas nije krenulo sa primenom Zakona o besplatnoj pravnoj pomoći, on može delovati savetodavno. Razmišlja se u tom pravcu da bi možda u novi zakon trebalo uneti neku vrstu besplatne pravne pomoći”, navodi Pašalić.
On je istakao da dva termina za prijem građana nisu dovoljna i da se razmišlja o uvođenju trećeg. (Tanjug)

Na Kosovu oko 100 obolelih od malih boginja
PRIŠTINA – Na Kosovu je na teritoriji Prištine i Kosova Polja posle 16 godina zabeležena epidemija malih boginja, javlja RTK2, pozivajući se na informaciju iz Instituta za Javno zdravlje u Prištini.
Do sada je registrovano 98 obolelih, dok iz Doma zdravlja u Gračanici poručuju da na teritoriji ove opštine nema obolelih.
Iz instituta za javno zdravlje u Prištini rekli su da je epidemija morbila posledica nevakcinisanja.
I pored obavezne vakcinacije nijedna od 98 obolelih osoba nije vakcinisana protiv ove bolesti.
Iz Infektivne klinike u Prištini kažu da je najviše obolelih predškolskog i školskog uzrasta, dok najstariji pacijenti imaju 40 godina.
U Domu zdravlja u Gračanici nije registrovan ni jedan slučaj malih boginja.
„Apelujem da se ljudi odazovu, pojavila se epidemija, da ne paniče, biće redovno pozvani, napravićemo prioritete i prvo ćemo pozvati decu koja nisu primila ni jednu vakcinu”, rekla je pedijatar Sonja Rakočević.
Dom Zdravlja Gračanica bavi se zaštitom dece iz Preoca, Lapljeg Sela, Čaglavice i Donje Brnjice.  (Tanjug)

Istina o Kosovu se probija u Francuskoj
Pokrenula me je velika nepravda koja je pogađala Srbe i nije me pokolebalo što je medijska mašinerija svakodnevno satanizovala jedan evropski narod, jer sam ubrzo uvideo da je reč o zabludi i zato sam odlučio da pomognem – ističe u razgovoru za „Politiku” francuski humanitarac sa srpskim pasošem Arno Gujon (31), objašnjavajući zašto od pogroma kosovskih Srba 2004. pomaže našem narodu u enklavama na Kosovu i Metohiji. Kada mu je bilo tek 19 godina osnovao je nevladinu organizaciju „Solidarnost za Kosovo” koja je srpskom narodu u pokrajini za proteklih 13 godina organizovala više od 40 konvoja pomoći. Novčano je pomogao izgradnju i opremanje škola, obnovu poljoprivrednih domaćinstava, izgradnju prostorija za ometene u razvoju, darovao narodnim kuhinjama.
Kada ste prvi put došli na Kosovo i Metohiju?
Moj prvi susret sa Srbijom bio je u Kosovskoj Mitrovici u zimu 2005. godine, kada smo dovezli kamion pun odeće, igračaka i školskog pribora. To je bio put u neizvesnost, jer sam se s bratom Bertranom i našim prijateljima Andrejom i Gajetonom smenjivao za volanom, a prošli smo ukupno 4.000 kilometara u oba pravca.

Vulin: Kajem se što sam rekao istinu
KRUŠEVAC - Ministar odbrane Aleksandar Vulin izjavio je danas da se iskreno kaje što je rekao istinu kako je kupio stan i poručio da je stan kupljen pre šest godina kada nije bio u izvršnoj vlasti.
Vulin je odgovarajući na pitanja na predstavljanju prvih 100 dana rada vlade rekao da se priča oko kupovine tog stana ponavlja na svakih šest meseci već godinama unazad, da joj se nekada više, a nekada manje da na značaju.
Ponovio je da je stan kupljen pre šest godina i da tada nije bio u izvršnoj vlasti, ali i da kada se nešto tvrdi i kada se neko optuži treba da se ima u vidu da je Srbija pravna država i da postoji pretpostavka nevinosti.
Naglasio je da je su svi podaci od ranije poznati, da su nadležni o tome već dali svoj sud ali da nema ništa protiv da se to uradi ponovo ističući da je i sam prvi to predložio.
Ponovio je da se kaje što je rekao istinu i naveo da je mogao kao i neki drugi da to prijavi na brata, tasta, bilo koga ali je normalno sa suprugom otišao i prijavio stan.
„Nisam izgradio zgradu na vračarskom pašnjaku već legalno, javno prijavio imovinu - kupovinu tog stan” rekao je i dodao da je trebalo da obrazloži da mu je to kupio „nekakav tast” i da mu niko više ništa ne traži.
Vulin je rekao i da nije razmišljao kako će istina o kupovini stana zvučati te da se kaje što je rekao istinu.
Ministar je ranije rekao da je stan kupljen novcem tetkine žene iz inostranstva.
Odgovarajući na pitanja u vezi izjava koje je dao o generalu Lazareviću a zatim rasprave koju je imao sa američkim ambasadorom Kajlom Skotom Vulin je rekao da se o Skotu ne izjašnjava jer poštuje zemlju i narod koji ga je poslao, te da bi i Skot trebali da prestane da se izjašnjava o njemu (Vulinu) zato što treba da poštuje zemlju i narod koji su ga primili.
„Meseci rada na popravljanju imidža SAD u Srbiji mogu biti ugroženi jednom neodgovornom izjavom. Eto, to se desilo”, rekao je Vulin. (Tanjug)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Položen kamen temeljac za fabriku za prečišćavanje otpadnih voda u Kruševcu
KRUŠEVAC – Ministarka saobraćaja, infrastrukture i građevinarstva Zorana Mihajlović položila je danas kamen temeljac za početak radova na izgradnji postrojenja za prečišćavanje otpadnih voda.
Ona je rekla da je će ova fabrika omogućiti mladima i njihovim potomcima da ostanu u Srbiji, kao i da je ključno da se novac dobijen od nemačke KFW banke iskoristi odgovorno i da rokovi budu ispoštovani.
„Do decembra 2018. novac mora biti iskorišćen. Sa ovom bankom radimo i fabrike pijaće vode i ukupno 218 miliona evra ulažemo u komunalnu infrastrukturu koja je veoma važna za svakodnevni život, i svaki put kada pustimo vodu moramo da razmišljamo koliko je značajno raditi na toj mreži i na zaštiti životne sredine”, rekla je Mihajlović.
Ona je navela da je važno i prisustvo ministra zaštite životne sredine Gorana Trivana, jer pokazuje želju vlade Srbije da zajedno radi na zaštiti životne sredine.
Dodaje, da nema savremenog Kruševca ni bilo kog drugog grada bez razmišljanja o zaštiti životne sredine.
Ona je istakla da je fabrika značajna za Kruševac i sva naselja oko grada, kao i za sve žitelje i njihove potomke koji treba da ostanu u gradovima gde su rođeni, te da će fabrika biti pravljena tako da uvek može da se proširi.
Ministarka je čestitala žiteljima Kruševca Dan oslobođenja grada i istakla da je to značajn dan za celu Srbiju i celu vladu.
Direktor JKP „Vodovod Kruševac” Vladimir Milosavljević rekao je da će postrojenje biti završeno za 15 meseci, kao i da će ova fabrika dovesti Kruševac u red najrazvijenijih gradova u toj oblasti.
„Projekat je obuhvatio kolektor i kanalizacionu mrežu u gradu ukupne vrednosti 24 miliona evra, od čega je 14 miliona uloženo u ovo postrojenje”, rekao je Milosavljavić.
On se zahvalio predsedniku Srbije Aleksandru Vučiću koji je dogovorio projekat kada je bio premijer, kao i ministarki Mihajlović i direktoru Informativno-beznednosne agencije Bratislavu Gašiću.
Projekat se radi pozajmicom KFW banke na 12 godina, a 95 odsto sredstava vratiće Srbija, a pet odsto JKP „Vodovod Kruševac” rekao je Milosavljević.
Direktor KFW banke Arne Goso rekao je da ovo prvo moderno postrojenje za prečišćavanje otpadnih voda u Srbiji, koje će biti u skladu sa standardima EU.
„Kruševac će biti pionir i uzor u ovoj oblasti, nadamo se punom funkcionisanju kompletne mreže od 2019.godine”, naveo je Goso.
Gradonačelnik Kruševca Dragi Nestorović zahvalio je svima rekavši da je današnji dan veoma značajan za grad i izrazio nadu da će se u budućnosti nastaviti sa investicijama. (Tanjug)
 
Mihajlović: Potpuno sam zadovoljna postignutim za 100 dana
KRUŠEVAC – Ministarka građevinarstva, saobraćaja i infrastrukture Zorana Mihajlović izjavila je danas da je potpuno zadovoljna postignutim rezultatima za prvih 100 dana rada vlade.
„Pustili smo 30 kilometara modernog autoputa pre izvesnog vremena, najduži most smo završili na Koridoru 10, posebno sam ponosna na mostove Ljubovija-Bratunac i spajanje lukova na Žeželju, sada malih, sledeće nedelje i velikih”, rekla je Mihajlović prilikom obilaska početka radova na postrojenju za preradu otpadnih voda.
Ona je istakla da je infrastruktura civilizacija i da bez nje nema napretka i investicija.
„Volela bih da novac koji imamo i ta stabilnost budžeta koju imamo, naša kasa je stabilna, uvek najvećim delom možemo da koristimo za infrastrukturu, jer ljudima trebaju putevi, mostovi u kom god se delu Srbije nalazili”, navela je Mihajlović.
Upitana za radove na Moravskom koridoru i aerodromu u Kraljevu, Mihajlović je rekla da su razgovori u toku.
„Za Moravski koridor ima dosta zainteresovanih investitora jer je to, rekla bih, vrlo isplativa deonica. Razgovarali smo sa kineskim i američkim investitorima, trenutno se radi izmena prostornog plana, a sledeće godine očekujemo da ona bude gotova dok se uporedo radi idejni projekat za srednju deonicu”, rekla je Mihajlović.
Procena je vlade i ministarstva da bi sledeće godine mogli da zaključujemo ugovor, a trenutna procena ove investicije je, kako kaže Mihajlović, i do milijardu evra.
„Što se tiče aerodroma u Kraljevu očekujem sastanak sa ministarstvom odbrane sledeće nedelje, mislim da se to pitanje previše odužilo kao što smo podigli aerodrom Niš treba to da uradimo i u Kraljevu”, rekla je Mihajlović i dodala da taj aerdrom može da ima veliku važnost, pre svega za kargo i izvoz.
Ona je dodala da ne moze da precizira datume, jer se na projektu radi i sa ministarstvom odbrane, ali da za mesec dana očekuje potpisivanje memoranduma i sporazuma za rekonstrukciju jednog dela piste.
„Kada bi sve išlo po planu, negde kraj prvog kvartala sledeće godine bi mogli očekivati avione na kraljevačkom aerodromu”, rekla je Mihajlović. (Tanjug)

U Nemačkoj se zatvara manastir koji postoji devet vekova
Berlin - Manastir hrišćanskog reda cistercita na zapadu Nemačke, star gotovo 900 godina, biće trajno zatvoren zbog nedostatka monaha. Manastir Himerod, koji je 1134. godine osnovao francuski opat Bernar od Klervoa, imao je svega šest monaha kada je ove nedelje odlučeno da bude zatvoren, dok je 1970-ih godina bilo oko 30.
Starešina tog manastira, opat Johanes rekao je da su za odluku o zatvaranju bili ključni finansijska situacija i nedovoljan broj monaha, prenela je nemačka agencija DPA. Imovina manastira Himerod biće preneta rimokatoličkoj eparhiji u nemačkom gradu Triru, dok će šest monaha preći u druge manastire. Za sada nije poznato šta će biti s ostalim osobljem manastira. (Beta-AP)

Nudi 10 miliona dolara za kompromitaciju i smenjivanje Trampa
Vašington - Čuveni američki pornografski izdavač Lari Flint ponudio je „do 10 miliona dolara” svakome ko dostavi informaciju koja bi vodila do procedure za opoziv predsednika SAD Donalda Trampa i njegove smene. On je tu ponudu izneo u oglasu preko cele stranice nedeljnog izdanja lista Vašington post.
Flint je tokom prošlogodišnje predsedničke kampanje nudio milion dolara svakome ko bi doneo audio ili video snimak na kojem je Tramp „uhvaćen” kako krši zakon ili u kompromitujućoj seksualnoj aktivnosti. Bela kuća za sada nije komentarisala Flintov oglas. (Beta-AP)

Marš desničara kroz Kijev sa portretima Bandere (FOTO)
Kijev - Hiljade krajnje desničarskih aktivista okupilo se danas u centru Kijeva povodom obeležavanja 75-godišnjice Ukrajinske ustaničke vojske (UPA), koju smatraju modelom nacionalizma i otpora. Ukrajinski mediji javljaju da se okupilo od 10 do 15 hiljada ljudi, dok AFP navodi da su aktivisti u predvečerje upalili baklje i dimne bombe.

Oni su marširali centrom Kijeva, mašući crveno-crnim zastavama - simbolom nacionalističkog pokreta, ali i plavo-žutim ukrajinskim zastavama. Neki su nosili portrete Stepana Bandere, lidera ukrajinskih nacionalista 1930-1940-ih, uzvikujući „Bandera je naš heroj” i „Slava Ukrajini”.

Bandera je bio ideološki vođa UPA boraca koji su se borili zajedno sa napadačkim nemačkim snagama tokom Drugog svetskog rata, navodi francuska agencija. „Danas se zalažemo za borbu UPA i to uzimamo kao primer”, rekao je na početku skupa Oleg Tjagnibok, lider nacionalističke krajnje desničarske stranke Svoboda.

On je naveo da se UPA borila protiv „moskovskih napadača, protiv poljskih, nemačkih i mađarskih okupatora”. „Trenutnu situaciju u Ukrajini vidimo kao prilično istovetnu”, istakao je on. Krajnje desničarski pokret je, takođe, podsetio na poginule ukrajinske vojnike i na mnoge aktiviste koji su se borili protiv proruskih pobunjenika na istoku zemlje, navodi AFP.

Glad tokom 1930-ih godina mnoge Ukrajince je okrenula protiv Moskve, a u korist stranog prisustva koje je moglo da pomogne u distanciranju od vladavine Kremlja, napominje francuska agencija. (Tanjug)

Austrija bira novi parlament
Austrijanci danas biraju novi parlamentarni saziv, a izbor nikada nije bio veći: šesnaest stranaka, građanskih pokreta i inicijativa nadmeće se za naklonost 6,4 miliona birača s pravom glasa (među njima su i mladi koji su na dan izbora navršili šesnaestu godinu). Ipak, nedoumice nema da će tri velike stranke – socijaldemokrati i njihov narodnjački partner u koalicionoj vladi, kao i populistička, krajnje desno orijentisana Slobodarska stranka osvojiti najveći broj glasova.
Za razliku od izbora u minulih pet decenija, na kojima je po pravilu građanska levica bila favorit (i pobeđivala na izborima, osim u dva navrata, početkom novog milenijuma), ovoga puta je polazna situacija sasvim drugačija: sudeći prema svim analizama biračkog raspoloženja u minulih šest meseci, veliki favorit je sadašnji ministar spoljnih poslova Sebastijan Kurc sa svojom Narodnjačkom strankom (OeVP), a glavni takmac mu je vođa slobodara (FPOe) Hajnc Kristijan Štrahe.

Tro­jan­ski konj
Još 2002. na­ja­vio je da se po­vla­či u po­li­tič­ku pen­zi­ju, ali 15 go­di­na ka­sni­je, s pu­ne 73 go­di­ne, Mi­loš Ze­man pri­vo­di kra­ju man­dat kao pr­vi di­rekt­no iza­bra­ni pred­sed­nik Če­ške i na­ja­vlju­je da će se opet kan­di­do­va­ti. Pre­mi­jer Bo­hu­slav So­bot­ka iz­ra­zio je uve­re­nje da ne­ka­da­šnji ko­mu­ni­sta pre­o­bra­žen u so­ci­jal­de­mo­kra­tu, či­ji su sta­vo­vi da­nas bli­ži kraj­njoj de­sni­ci, ne­će osta­ti u Pra­škom dvor­cu.
Tre­nut­no se, me­đu­tim, ne na­zi­re ko bi mo­gao da se is­pre­či na pu­tu po­pu­lar­nom po­li­tič­kom ve­te­ra­nu s imi­džom čo­ve­ka iz na­ro­da ko­ji se upr­kos kom­pli­ka­ci­ja­ma zbog di­ja­be­te­sa ne od­ri­če ci­ga­re­ta i al­ko­ho­la. Osim mo­žda par­la­ment, jer se­na­to­ri pre­te da bi mo­gli da ga pro­gla­se ne­spo­sob­nim za funk­ci­ju ako na­sta­vi da „bla­ti ugled ze­mlje”.

Civili napuštaju Raku
DAMASK - Grad Raku u Siriji danas napušta konvoj civila, koji se organizuje u cilju smanjenja ljudskih žrtava u tom gradu, poslednjem uporištu Islamske države, na osnovu dogovora između koalicije predvođene SAD i Sirije.
„Dogovor je osmišljen da maksimalno umanji broj civilnih žrtava i sa namerom se neće prevoziti strani teroristi (pripadnici Islamske države)”, saopštila je operativna grupa.
U saopštenju operativne grupe navodi se da koalicija predvođena SAD ne podržava nikakav dogovor koji teroristima Islamske države dozvoljava da pobegnu iz Rake, a da ih ne sustigne pravda.
Za sada nema naznake da li će i kada biti prevezeni teroristi zaostali u tom gradu, u kome sada ima jako malo otpora od Islamske države, javlja Rojters, prenosi Tanjug.

Bombaški napad u Somaliji, poginulo 20, povređeno 15
MOGADIŠU - Najmanje 20 osoba je poginulo, a 15 je povređeno u eksploziji kamiona bombe u centru prestonice Somalije, Mogadišu, saopštila je danas somalijska policija.
Niko još uvek nije preuzeo odgovornost, ali je poznato da ekstremistička grupa Al Šabab redovno sprovodi napade na teritoriji Somalije.
„To je bio kamion bomba. Eksplodirao je na raskrsnici K5”, rekao je policajac Muhamed Husein, navodi Rojters, a prenosi Tanjug.

Turska: Izdat nalog za hapšenje 100 bivših policajaca
ANKARA – Turske vlasti izdale su danas naloge za hapšenje 100 bivših policajaca i do sada je uhapsila njih 63, javila je turska novinska agencija Anadolija.
Turska novinska agencija je navela da turske snage bezbednosti tragaju za osumnjičenima u 19 provincija širom zemlje, preneo je Rojters.
Hapšenje je naloženo jer se veruje da su bivši policajci navodno koristili „Bajlok”, aplikaciju za slanje šifrovanih poruka za koju vlada navodi da je upotrebljavala mreža Fetulaha Gulena, sveštenika koji živi u egzilu u Pensilvaniji, a koga Ankara optužuje za organizovanje pokušaja puča.
Od jula 2016. godine, kada je pokušan puč, turske vlasti su uhapsile više od 50.000 ljudi, koji se suočavaju sa sudskim procesima zbog optužbi za veze sa Gulenom, dok je 150.000 ljudi smenjeno ili suspendovano sa položaja u vojsci ili u javnom i privatnom sektoru, podseća britanska agencija. (Tanjug)

U Slovačkoj sedmoro poginulo u sudaru minibusa i kamiona
BRATISLAVA – U sudaru češkog kamiona i slovačkog minibusa blizu Prjevidze u centralnoj Slovačkoj poginulo je sedmoro ljudi a dve osobe su povređene i hitno prebačene u bolnicu, saopštila je danas slovačka policija.
„Danas oko četiri časa ujutru sudarili su se minibus i kamion. Poginulo je sedam osoba iz minibusa a osma se bori za život u bolnici. Šofer kamiona je van životne opasnosti. Uzrok nesreće istražujemo”, navodi se u saopštenju.
U minibusu su u trenutku sudra sa kamionom hladnjačom bile slovačke negovateljice koje su se vraćale iz Austrije a na mestu je poginuo vozač minibusa i šest negovateljica starosti ;od 34 do 58 godina.
„Jedna žena je teško povređena, dok je 35-godišnji muškarac zadobio lakše povrede”, kazao je slovačkim medijima portparol lokalne hitne pomoći Jozef Minar.
Na mesto nesreće stigao je i šef slovačke policije Tibor Gašpar. (Beta)

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

Opservatorija: Sirijski borci IS se predali i napustili Raku
DAMASK – Svi sirijski borci Islamske države napustili su Raku, nekadašnji bastion džihadista na istoku zemlje, saopštila je danas sirijska Opservatorija za ljudska prava.
Sirijski džihadisti napustili su Raku sa svojim porodicama uputivši se na nepoznata odredišta, a u toku su pripreme i za polazak stranih boraca, navela je ta organizacija sa sedištem u Londonu, prenosi AFP.
Kako je prethodno preneo Rojters navode portparola koalicije koju opredvode SAD u Siriji Rajana Dilona, u Raki se u poslednja 24 časa oko 100 boraca Islamske države predalo i „uklonjeno je iz grada”.
„Još uvek očekujemo teške borbe u danima koji su pred nama i nećemo da određujemo vreme kada mislimo da će (Islamska država) biti u potpunosti poražena u Raki”, navodi se u pismenom saopštenju pukovnika Dilona, prenosi Rojters.
Kako je agencija pre toga izvestila, milicija sirijskih Kurda (YPG) saopštila je danas da je teroristička organizacija Islamska država na ivici poraza u Raki i da bi taj grad konačno mogao da bude očišćen od džihadista danas ili sutra.
„Borba u Raki se nastavlja. Daeš (kako oni zovu IS) je na ivici kraja. Danas ili sutra grad bi mogao da bude oslobođen”, rekao je portparol YPG Nuri Mahmud u telefonskom razgovoru za britansku agenciju. (Tanjug)

Slucki: Strategija SAD prema prema Iranu kao prema Moskvi
MOSKVA – Predsednik Komiteta za međunarodne odnose ruske dume Leonid Slucki vidi sličnost strategije SAD prema Iranu sa onom koju primenjuju prema Rusiji.
„U svojim odnosima sa državama koje se ne uklapaju u šemu monopolističkog svetskog poretka, gde bi samo jedna država bila centralna sila, Vašington pokušava da ih pretvori u otpadnike u informacionom i političkom prostoru... To je upravo ono što se dogodilo Rusiji i Iranu”, rekao je Slucki za televizijski kanal „Rusija 24”, prenosi TAS.
On je dodao da države koje im se ne dopadaju, SAD nastoje da označe kao „osovinu zla” ili da ih opišu na neki drugi ponižavajući način.
„Vašington se ne trudi da promeni bilo šta u svojoj strategiji”, rekao je Slucki.
Kako su agencije prethodno prenele, američki predsednik Donald Tramp odbio je u petak da potvrdi Kongresu SAD da se Teheran pridržava nuklearnog sporazuma koji je 2012. potpisalo šest svetskih sila i najavio oštriju strategiju u odnosima sa Iranom. (Tanjug)

Prvi Trampov pucanj u zdravstvo
Republikanci nisu uspeli da u Kongresu ponište „Obamaker”, pa je šef Bele kuće odlučio da deluje sam i predsedničkom uredbom ukine ključne odredbe ovog zakona.
Donald Tramp je objavio da stavlja tačku na subvencije kojima je država pomagala manje imućnim Amerikancima da dobiju zdravstveno osiguranje. Bez dotacija, milioni građana će ostati nepokriveni, dok je svrha Obamine reforme bila da omogući lečenje najširim slojevima. „Pucnjem” u Obamine zdravstvene reforme, Tramp je nastavio da poništava ili sputava neke od najvažnijih tekovina prethodnika. Sada je na meti dogovor sa Irancima o nuklearnom programu, a nakon što je aktuelna administracija već izvukla zemlju iz Pariskog sporazuma i ugovora o slobodnoj trgovini na Pacifiku. Pre nekoliko dana Tramp je povukao SAD i iz Uneska, mada se ovde pre nadovezao na Obamine mere nego što ih je uklonio jer je njegov prethodnik prestao da finansira ovu organizaciju još 2011.

Kome smetaju srpske zastave na Egzitu
Događaj iz Novog Sada gde su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije u bojama srpske trobojke i sa srpskim grbom, nekako se stidljivo provukao kroz medije. Radost što dolaze gosti, ko peva i kako svira, „sakrili” su ovaj sramni događaj. Ali su zato društvene mreže „gorele”, uz osuđujuće komentare.
Šta se zapravo desilo: kako bi pokazali što više servilnosti za svoje goste iz zemalja koje priznaju nezavisnost Kosmeta, organizatori su odlučili da skidaju srpske simbole u Srpskoj Atini, “da ih ne vređaju” a na njihovo mesto postavili su srce sa znakom mira.
Baš dok Kurtijevi do zuba naoružani specijalci svakodnevno hapse i maltretiraju naše sunarodnike u južnoj srpskoj pokrajini, Egzit je odlučio da promoviše „mir”. To je mnogo više od servilnosti jer je prekršen ustav i član zakona o nacionalnim simbolima.
Grupa mladih patriota su zastavu sa mapom Kosmeta postavili pre nekoliko dana kao vid podrške našem narodu u južnoj srpskoj pokrajini u ovim teškim trenucima. To je odmah zasmetalo autošovinistima okupljenim u nekim organizacijama i partijama. Mnogo je urađeno na suzbijanju antišovinizma u našoj zemlji, ali pojavni oblici ove bolesti i dalje mogu da se vide. Primer za to je ovaj slučaj.
Pojedinci su već par puta pokušavali da uklone zastavu, u čemu su ih mlade patriote sprečile.
I to nie usamljen incident. Samo dan posle skandala u Novom Sadu, kada su organizatori Egzit festivala sa bedema Petrovaradinske tvrđave skinuli zastavu na kojoj je predstavljena mapa Kosova i Metohije, na istoj manifestaciji dogodio se novi..
Ovog puta je na jednom od nastupa mladić je podigao zastavu na kojoj je bila mapa Kosmeta u bojama srpske zastave i natpis „Nema predaje”. Opkolili su ga i tražili da je skloni. Bilo je povuci-potegni ali taj srpski patriota nije odustao.
Da li većina građana Novog Sada ne gleda blagonaklono na skidanje srpskih simbola, siguran sam da ne gleda. I da im nije drago. I vasceloj Srbiji nije pravo. I to prolazi “ispod radara”.. I nikom ništa. Ako potpisnika ovih redova bilo ko optuži za preterani patriotizam ili slične emocije, znaće odakle dolaze ti napadi, pokazaće oni pravo lice.

Mi ne idemo nikud i ne radimo ništa
Prozapadne opozicione stranke koje organizuju proteste nikako ne žele da se oprobaju na izborima nakon što su već deset puta okupili svoje pristalice na ulicama.
Nesvakidašnji zahtev dela opozicije da se nikako ne raspisuju izbori politički je fenomen kakav se retko može videti u svetu, ali u Srbiji je izgleda i to moguće. Samo u Srbiji postoji opozicija kojoj nije cilj dolazak na vlast ili bar ne dolazak na vlast na izborima.
Tokom jučerašnje protesne šetnje imali smo priliku da ovo čujemo od predsednika Demokratske stranke Zorana Lutovca koji je dao izjavu za televiziju N1 koja je medijski promoter protesta i dela opozicije koji ih organizuje.
Na pitanje reporterke N1 da li misli da su izbori pravi način da se protesti kapitalizuju kako smatraju brojni analitičari, Lutovac kaže da to nije dobra procena.
- Leto je, manje je ljudi na ulicama, to treba raditi kad ste najjači, a ne kad slabite. Najjači ste krajem avgusta ili početkom septembra kad se ljudi vrate sa odmora - rekao je Lutovac.

OVO NEMA NIGDE NA SVETU: OPOZICIJA PRETI VUČIĆU AKO RASPIŠE IZBORE!

N1: Analitičari misle da opozicija treba da kapitalizuje ove proteste. Mislite li da su izbori način?

Zoran Lutovac: Ne, to nije dobra procena! Leto je, manje je ljudi na ulicama, to treba raditi kad ste… pic.twitter.com/gqcZWohz1o
— Detektor laži (@LaziDetektor) July 9, 2023

Po svemu sudeći, okupljenih je zaista sve manje, a deluje da su pristalice prozapadne opozicije morale da napuste Srbiju zbog ,,diktature” i lošeg života te da svoju tugu blaže na plažama primorskih zemalja.
Ipak, Lutovac ne sumnja da će se pristalice vratiti. Samo da se završe letovanja. 
Međutim, ni tada, izbori neće biti tema za ovaj deo opozicije već formiranje prelazne vlade bez izbora, legitimiteta i mimo volje naroda kako je to već viđeno tokom dvehiljaditih.
- Izbori za nas nisu tema. Ako raspišu izbore, imaće građane na ulicama - poručio je Lutovac.
Ne može se reći ni da Lutovac nije u pravu jer bi svaki izlazak na izbore podrazumevao i uvek neugodni cenzus od tri odsto. 
Na drugoj strani, za tehničku vladu nije vam neophodno ništa. Eventualno konsultacija u nekoj od stranih ambasada. Posle toga i lideri opozicionih stranaka bi mogli na neku od egzotičnih destinacija. Naravno, o našem trošku. Red je da i oni odmore. Ipak su se naradili.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.


  </body>
 </text>
</TEI>