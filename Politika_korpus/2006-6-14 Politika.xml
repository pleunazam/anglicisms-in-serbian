<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>https://www.politika.rs/sr/articles/archive/2006/6/14/page:1?url=</p>
   </sourceDesc>
  </fileDesc>
 </teiHeader>
 <text>
  <body>
    <div id="sport">
Vidić zbog povrede propušta SP
Defanzivac fudbalske reprezentacije Srbije i Crne Gore Nemanja Vidić neće nastupati za "plave" do kraja Svetskog prvenstva zbog povrede kolena. 
Igrač Mančester junajteda povredio je levo koleno prekjuče na treningu i neće se oporaviti do kraja šampionata, rekao je novinarima portparol reprezentacije SCG Aleksandar Bošković. 
Procenjuje se da će Vidić pauzirati nekoliko nedelja zbog povrede ligamenata levog kolena. 
Selektor Ilija Petković planirao je da Vidić zaigra za reprezentaciju već u petak, na utakmici protiv Argentine. Vidić nije igrao na utakmici protiv Holandije u nedelju u Lajpcigu, koju je SCG izgubila sa 1:0.

Nije sve izgubljeno
Od našeg specijalnog izveštača
BERLIN, 13. juna – Mišljenja u vezi sa igrom naše reprezentacije i ovde u zemlji domaćinu Mundijala, ali kako saznajemo i u domaćoj javnosti podeljena su kada je u pitanju učinak "plavih" u prvom susretu protiv Holandije, u kome smo poraženi (0:1). Mnogi posmatrači ovde smatarju da je naša reprezentacija igrala veoma dobro, ali da nije imala sreće i da su pojedini igrači pružili mnogo manje od onoga što se od njih očekivalo.
To pre svega važi za Mateju Kežmana, koji je uz Dejana Stankovića, prvo ime u našoj reprezentaciji. To potvrđuju i ocene koje su naši igrači dobili u nemačkim sportskim listovima. Na čelu liste onih koji su ostavili dobar utisak na ovdašnje izveštače bili su golman Jevrić, Predrag Đorđević, Stanković Krstajić, Milošević i Duljaj. Na drugoj strani liste, našao se nesrećni Nenad Đorđević uz našeg najboljeg strelca u kvalifikacijama Mateju Kežmana.
Strah od napadača
Mnogi strani novinari posle utakmice u Lajpcigu tražili su od naših izveštača da im objasne zbog čega se selektor odlučio da startuje sa pojačanom odbranom i onako već dovoljno defanzivno orijentisanog tima. 
Petković je to objasnio na konferenciji za štampu dan kasnije u našem štabu u Bilerbeku, strahom od Arijena Robena, odnosno krilnih napada Holanđana. 
Bilo, kako bilo, eksperimen nije uspeo, Roben je ipak bio neuhvatljiv, a ceh smo platili porazom. 
Izgubljeno je i samopouzdanje, a nadamo se i iluzija da se na ovakvom takmičenju može računati smo na odbranu kao faktor koji odlučuje utakmice. Dosadašnja dešavanja pokazuju da i dalje vredi ona izreka da je napad najbolja odbrana, što je razlog više da se i naš selektor dobro zamisli nad tom činjenicom. Isključivo odbrambenom taktikom sa napadom u koje je jedan isturen čovek daleko niko neće stići na ovom prvenstvu. 
Ovakav pristup nije doneo rezultat ni ekipama koje u svojim redovima imaju tehnički mnogo "obrazovanije" pojedince, koji su u stanju da precizno upute duge lopte, ili da ih u napadu prihvate između dvojice, ili trojice bekova. Ovo "umeće" u kod nas pokazao je samo Savo Milošević, ali bez brzog priključka nekog iz srednjeg reda naše akcije ostajale su nedorečene. Potreban nam je znači, ako ne mnogo brži napad (osim Koromana i Ljuboje nemamo takve igrače), onda svakako osmišljeniji, koji se gradi sa jasnim ciljem upošljavanja nekog od strelaca u špicu napada. Brzopleto nabacivanje čim se prekorači centar igrališta bilo na Miloševića, bilo na visokog Žigića, neće vredeti, kao što nije vredelo ni Eglezima forsiranje odličnog skakača Krauča protiv Paragvaja.
Malo prostora za razmišljanje
Dakle na potezu je Ilija Petković, Posle svega teško da će imati mnogo izbora, bez obzira što nas u petak čeka veoma ambiciozan protivnik – Argentina. Naše šanse su u činjenici da su nas Argentinci, bar ako je ceniti po raspoloženju njihovih izveštača, već "prežalili", kao i u renoviranoj postavi, koja se neće osloniti samo na čuvanje Jevrićevog gola. 
Selektor Petković je glasno razmišljao o toj opciji, ne baš na ovako otvoren način, ali verujemo da će primeniti nešto iz ofanzivnog arsenala, ako u njemu uopšte ima municije "većeg kalibra".
To, na drugoj strani znači hod po ivici žileta. Naš naredni protivnik ima tim za respek i neskrivene ambicije. Radi se o igračima koji su visoko kotirani na svim rang listama, počevši od Krespa, Rikelmea, Sorina, Saviole... koji pored patriotskih motiva, imaju nameru da im ovaj šampionat posluži za podizanje rejtinga, odnosno cene na svetskoj fudbalskoj pijaci.
Svaka greška u tom susretu može da znači razervaciju povratne karte za Beograd.Na drugoj strani, jedan bod može, ali ne mora ništa da znači. Drugačije bi bilo da Holanđani i Argentinci nisu pobedili i već stvorili zalihu od tri boda. Jer, ni Obala Slonovače nije tim bez ambicija i ne bismo se kladili da će utakmicu protiv naše reprezentacije, bez obzira na ishod meča protiv Holandije, odigrati reda radi...
    </div>
    <div id="vesti">
Tri osobe povređene u lančanom sudaru na auto-putu Beograd-Zagreb
Tri osobe su povređene večeras u lančanom sudaru na auto-putu Beograd-Zagreb u smeru ka gradu kod Zmajeve pumpe, rečeno je Tanjugu u MUP-u.
U sudaru su učestvovala dva putnička vozila i jedan kamion, a tri osobe koje su se žalile na povrede zbrinule su ekipe hitne pomoći.
Automobil SUV marke ''audi'' i drugo vozilo su od siline udara u potpunosti uništeni, dok je na kamionu pričinjena manja materijalna šteta.
Zbog sudara je na tom delu auto-puta formirana dugačka kolona, prenosi Tanjug.

Zemljotres jačine 5,7 stepeni Rihterove skale pogodio Čile
Zemljotres jačine 5,7 stepeni Rihterove skale pogodio je danas Čile, saopštio je Evropsko-mediteranski seizmološki centar (EMSC).
Epicentar zemljotresa bio je 39 kilometara severoistočno od glavnog grada Santjaga sa oko 4,8 miliona stanovnika.
Do sada nema izveštaja o eventualnim žrtvama ili šteti, preneo je Tas.

Vučić priredio večeru za predsednika Crne Gore
Predsednik Srbije Aleksandar Vučić ugostio je na večeri predsednika Crne Gore Jakova Milatovića, koji boravi u zvaničnoj poseti Srbiji.
„Poželeo sam dobrodošlicu predsedniku Crne Gore Jakovu Milatoviću, uveren da otvaramo novo poglavlje u odnosima između naših zemalja i bratskih naroda", napisao je Vučić na Instagram nalogu "budućnostsrbijeav".
Prethodno je Milatović na svečanom prijemu u Crnogorskoj kući u Beogradu, poručio da, nakon poseta Evropskim institucijama i sedištu NATO u Briselu, dolazi u Beograd "u nameri da da doprinos revitalizaciji političkih odnosa dve zemlje".
Milatović je danas stigao u zvaničnu dvodnevnu posetu Srbiji, a na aerodromu "Nikola Tesla " u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole "Vladislav Ribnikar".
    </div>
    <div id="vreme">
U Indiji 15 mrtvih zbog monsunskih kiša
Najmanje 15 ljudi poginulo je na severu Indije u poplavama i klizištima izazvanim monsunskim kišama, a Nju Delhi je zabeležio rekordnu količinu padavina u jednom danu u poslednjih 40 godina, saopštle su danas tamošnje vlasti.
U Nju Delhiju, gde su putevi bili potopljeni, palo je 153 milimetra kiše, najviše u jednom julskom danu za 40 godina.
Pošto meteorološke službe predviđaju još jedan dan jake kiše, vlasti su naložile da škole u Nju Delhiju budu sutra zatvorene.
Mediji su preneli da je 15 osoba poginulo u protekla 24 sata u šest indijskih saveznih država na severu.
Planinske države su najteže pogođene. Prijavljena su klizišta na oko 700 puteva.
Period monsuna u Indiji traje od juna do septembra i svake godine ima žrtava i pričinjena je materijalna šteta, prenosi Tanjug.
    </div>
    <div id="politika">
Zelenski još nije doneo odluku da li će prisustvovati samitu NATO-a u Viljnusu
KIJEV – Ukrajinski predsednik Volodimir Zelenski još nije doneo konačnu odluku da li će ići na samit NATO-a u Viljnusu, izjavila je danas potpredsednica ukrajinske vlade za evropske i evroatlantske integracije Olga Stefanišina.
Ona je za ukrajinske medije rekla da će konačna odluka Zelenskog o prisustvu samitu NATO-a biti doneta u zavisnosti od završnih dokumenata tog skupa na kojima se još radi, preneo je TAŠ.
Generalni sekretar NATO-a Jens Stoltenberg rekao je ranije da će Zelenski prisustvovati prvom sastanku Saveta Ukrajina-NATO na marginama samita.
Stoltenberg, međutim, nije obećao da će tokom samita u Viljnusu Ukrajina biti pozvana da se pridruži NATO-u nakon što se neprijateljstva u zemlji završe.
    </div>
    <div id="vesti">
Teško do neradne nedelje u trgovinama
Tri godine posle Crne Gore, još jedna zemlja u našem okruženju zabranila je rad nedeljom. U Hrvatskoj je pre nekoliko dana stupio na snagu novi zakon o trgovini prema kojem će prodavnice nedeljom biti zatvorene. Zabrana ipak nije potpuna, jer trgovci mogu odabrati 16 nedelja u godini tokom kojih bi eventualno mogli da rade. Radno vreme od ponedeljka do subote samostalno će određivati trgovac, ukupno do 90 sati sedmično.
 
U Srbiji se nedelja po pravilu tretira kao neradni, odnosno dan za odmor. U Savezu samostalnih sindikata trgovine Srbije podsećaju da u zakonu ipak treba da piše da je nedelja dan odmora, a ne da je „po pravilu dan odmora”, kako je prema važećem zakonu. Naglašavaju i da zahtev da se zabrani rad prodavnica nedeljom u Srbiji ne znači zalaganje za manje rada, jer prema zakonu radna nedelja traje pet dana, sedmično se radi po 40 časova, a rad nedeljom nije regulisan.
Radoslav Topalović, predsednika Saveza samostalnih sindikata trgovine, podseća da je u zemlji trenutno angažovano oko 300.000 trgovaca koji u proseku mesečno zarade oko 54.000 dinara, što je otprilike na nivou iznosa minimalne potrošačke korpe.
– Neosnovane su procene poslodavaca da će biti manji promet u radnjama ako nedelja i državni praznici budu neradni dani, jer će se kupci u istom obimu snabdevati radnim danima. Kupac koji je rešen da pazari neki proizvod, kupiće ga ili dan ranije ili dan kasnije. Zato, ti prigovori nisu utemeljeni. Drugo, ukidanjem nedelje kao radnog dana neće biti smanjena potreba za angažovanjem radnika, već naprotiv, više njih biće potrebno da radi, recimo, subotom i ponedeljkom, jer će tada biti i više prometa – smatra Topalović. Podseća da početak i kraj radnog vremena nije stvar kolektivnog pregovaranja nego je Zakonom o radu regulisano da radna nedelja traje 40 časova. Zato je ovaj sindikat tražio da se izmeni taj propis kako bi nedelja bila neradni dan, a da izuzete budu samo institucije koje su od javnog značaja i moraju da rade nedeljom. Od prve inicijative prošlo je  sedam godina, ali niko nije bio voljan da se ozbiljnije time pozabavi, ni Socijalno-ekonomski savet, ni Ministarstvo za rad i zapošljavanje, jer su to institucije kojima su sindikati podnosili inicijative.
Savez samostalnih sindikata je na tu temu svojevremeno čak i anketirao radnike, a analiza je pokazala da većina zaposlenih ne želi da radi nedeljom.
– Nisam siguran da bi sada, u naletu ove inflacije, isto tako razmišljali. Verovatno bi pristali da rade nedeljom za veću naknadu. Zato podržavamo inicijativu da se rad nedeljom plaća kao i državni praznik, da dnevnica bude 110 odsto tog dana – dodaje Topalović. Navodi da onaj ko mora na posao nedeljom zaista treba da bude više plaćen, zato što više radi i nije sa porodicom.
Podsećanja radi, onaj ko radi nedeljom ne ostvaruje po zakonu pravo na uvećanu platu, sem u slučaju da to nije uređeno aktom između poslodavca i zaposlenog. Fiksno uvećanje zarade nije prepoznato jer je poslodavcima data mogućnost da rad organizuju kako njima odgovara. Stručnjaci za radno pravo naglašavaju da zbog uvećanja zarade za rad nedeljom ne bi bilo neophodno menjati Zakon o radu, jer je naš propis ekstenzivan u tom delu, pa je opštim aktom moguće predvideti razloge za uvećanje plate koja nije opisana u samom zakonu. Kako je ranije za „Politiku” objasnio Bojan Urdarević, profesor radnog prava na Pravnom fakultetu u Kragujevcu, ne postoji nikakva zakonska prepreka da se sa postojećim zakonom predvidi dodatno plaćeni rad i da se utvrdi iznos uvećanja zarade nedeljom.
– Samo, to niko neće da radi, jer ne postoji zakonska obaveza – naveo je on.
Predstavnici sindikata smatraju da neradna nedelja ne bi mogla da prouzrokuje nove otkaze, jer u trgovini već postoji manjak radne snage, ali poslodavci ipak tako ne misle. Strahuju od pada prometa i profita, smanjenja zarada, otpuštanja radnika u sektoru maloprodaje, nezadovoljstva potrošača...
    </div>
  </body>
 </text>
</TEI>