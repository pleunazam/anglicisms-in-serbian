<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Politika 2014-11-14</title>
   </titleStmt>
   <publicationStmt>
    <p></p>
   </publicationStmt>
   <sourceDesc>
    <p>https://www.politika.rs/sr/articles/archive/2014/11/14/page:1?url=</p>
   </sourceDesc>
  </fileDesc>
 </teiHeader>
 <text>
  <body>
    <div id="magazin">
Netfliks snima seriju o vladavini Elizabete II
Vladavina kraljice Elizabete II stiže na male ekrane. Netfliks je objavio da će snimiti deset epizoda (prve sezone) o vladavini britanske kraljice. Planirano je da, ukoliko serija bude obnovljena, svaka naredna priča prati novu dekadu u njenom životu počevši od 1952. godine kada je radila sa Vinstonom Čerčilom. Radni naziv serije je Kruna (The Crown). 
Seriju, inspirisanu predstavom The Audience, potpisuju Piter Morgan i Stiven Deldri. Morgan je napisao i scenario za film Kraljica sa Helen Miren u ulozi Elizabete II, koja će britansku kraljicu glumiti i na Brodveju. 
Još uvek se ne zna ko će glumiti u seriji, ali se priča da je glumici Kler Foj ponuđena uloga britanske kraljice. Netfliks ovu informaciju nije ni potvrdio niti demantovao. 
Ko je Elizabeta II?
Rođena je kao prvo dete u braku Princa Alberta od Jorka i Ledi Elizabet Bovs-Lion. Kao pripadnica kraljevske porodice nosila je titulu princeze i oslovljavana je sa „vaša kraljevska visosti“. Njeno rođenje zainteresovalo je javnost, ali je mogućnost da ona nasledi presto bila mala.
Nakon što je 1936. godine njen stric, kralj Edvard VIII abdicirao, a Elizabetin otac postao kralj Džordž VI, Elizabeta je postala naslednica prestola. 
S početkom Drugog svetskog rata, Elizabeta je imala 13 godina i tada je morala da se evakuiše. Godine 1945. Elizabeta se pridružuje vojsci gde služi kao vozač i mehaničar u pomoćnim teritorijalnim snagama. Obučavana je kao "No 230873 Second Subaltern Elizabeth Windsor" i jedina je žena iz kraljevske porodice koja je prošla vojnu obuku, a takođe i jedini živi šef države koji je učestvovao u Drugom svetskom ratu. 
Princeza Elizabeta se udala 20. novembra 1947. za grčko-danskog princa Filipa. Godine 1948. rodila je svoje prvo dete, sina Čarlsa, kome je kralj Džordž VI posebnim ukazom dodelio titulu princa. Posle Čarlsa Elizabeta je rodila još troje dece.
    </div>
    <div id="kultura">
Kanadsko priznanje Dušku Petričiću
Naš ilustrator Dušan Petričić i književnica Kejti Stinson osvojili su desetu godišnju Kanadsku nagradu u oblasti dečje literature kao autori knjige „Čovek sa violinom”. Reč je o nagradi koju dodelju TD bankarska grupacija u saradnji sa Kanadskim dečjim centrom za knjigu.
Petričić i Stinson podeliće nagradu u vrednosti od 30.000 kanadskih dolara. Njihova knjiga bazirana je na istinitoj priči kada je čuveni američki violinista Džošua Bel u jednoj od vašingtonskih metro-stanica za 45 minuta odsvirao šest Bahovih kompozicija, a da pritom, ne samo da ga niko nije prepoznao, nego je svega dvoje troje ljudi zastalo na par minuta da ga sluša. S obzirom da se eksperiment odvijao u vreme jutarnjeg špica, procenjuje se da je pored njega prošlo više od hiljadu ljudi. Zaustavilo se poneko dete, ali roditelji su ga odvukli dalje. Bel je tada svirao na violini vrednoj 3,5 miliona dolara, a tog dana zaradio je 32 dolara. Dva dana pre ovog događaja koji se zbio 2010. godine, Bel je napunio pozorište u Bostonu sa prosečnom cenom karte od 100 dolara.

Poslednji oproštaj od Nikole Simića
Komemorativni skup povodom smrti izrazitog komičara, neponovljivog dramskog umetnika Nikole Simića održan je na sceni „Ljuba Tadić” Jugoslovenskog dramskog pozorišta u prisustvu članova, njegove porodice, prijatelja, kolega, poklonika njegove umetnosti. Na scenama matičnog JDP-a Simić je ostvario brojne uloge, kako iz iz komičnog, tako i dramskog repertoara: Guverner i Trgovac, Lakej Ivan, Arkadije Arkadijevič, Bopčinski, Vića i Jerotije… Poseban trag ostavio je u najdugovečnijoj predstavi „Buba u uhu” Žorža Fejdoa, koja je ušla i u Ginisovu knjigu rekorda.
– Najveći glumci bili su spremni za velike komične domete na sceni, ali je sve njih prevazišao veliki dramski glumac Nikola Simić, jer je uvek bio drugačiji, nov i moderan – rekao je reditelj Ljubiša Ristić. Dok je Branka Petrić njegova partnerka iz predstave „Buba u uhu” podsetila „da je Simić u tom komadu učestvovao od premijere 1971. godine i za skoro 1.500 izvođenja uvek dobijao najveće ovacije publike.”
Od Nikole Simića oprostili su se i Tamara Vučković, direktorka JDP-a, glumci Rada Đuričin, Irfan Mensur, Milena Vasić, reditelj Zdravko Šotra i košarkaš Zoran Slavnić.
Nikola Simić sahranjen je u Aleji zaslužnih građana na Novom groblju u Beogradu.
    
„Dugmemanija” nije bila preterivanje
U okviru „Bunt” festivala, 9. novembra, u beogradskom „Zvezdara teatru” održan je koncert „Nakon svih ovih godina… na drugačiji način”, na kome su brojni, pretežno mlađi muzičari, izvodili pesme „Bijelog dugmeta”. Te večeri, Petar Peca Popović, jedan od inicijatora ovog humanitarnog koncerta, podsetio je da je „Bijelo dugme” prvi put sviralo u Beogradu pre četiri decenije – 10. novembra 1974.
Koncert je organizovan u Domu sindikata povodom rođendana čuvene emisije „Veče uz radio”, koju je na Prvom programu Radio Beograda vodio Nikola Karaklajić. Te večeri publici u sali, ali i preko radio-talasa, predstavili su se i „Smak”, „Pop mašina” i „Crni biseri”. Za sve to je bio zaslužan i Peca, Nikolina desna ruka koji je „Bijelo dugme” već predstavio u emisiji posle njihovog nastupa na ljubljanskom „Bum” festivalu te godine. Moj brat blizanac Raša i ja, u to vreme gimnazijalci, bili smo saradnici emisije, pa smo naravno prisustvovali koncertu. I sledećeg dana se šepurili po razredu.
Za „Bijelo dugme” smo znali, jer su te jeseni već zaintrigirali singlom sa pesmama „Da sam pekar” i „Selma”. Ali jedno su bili snimci, a drugo susret. Tokom nekoliko pesama koje su odsvirali, veseli Bosanci zaludeli su ceo Dom sindikata. Za tinejdžerske duše su predstavljali neodoljivu mešavinu bugija i poskočica na način „Ju grupe”. Goran Bregović je gitaru držao opasno nisko, izgledao je kao Džimi Pejdž iz „Led cepelina”. A ni ostali nisu zaostajali za njim. Zvoncare i čizme sa viskom petom u maniru grupa „Slejd” i „Ti reks” su se podrazumevale. I eto, uz tada veoma voljenu „Ju grupu” stigao je još jedan sastav koji je bio u kontaktu sa onim što se sviralo u svetu, ali obojen nijansama ovih prostora. I naslućivalo se da neće ostavljati ljude ravnodušnima. Tako je i bilo. I danas su preterano hvaljeni, ali i bezrezervno osporavani.
Nekoliko nedelja kasnije izašao im je prvi album i požar se proširio po celoj zemlji. I zaista nije preterivanje kada se govori o „dugmemaniji” koju su tih godina izazivali. A Bregović je očigledno imao ambiciju da juriša na rekorde. I nikad se nije predavao. Kada su polovinom 1977. počeli da ih nagrizaju unutrašnji sukobi, pa su prekinuli turneju, brzo su se proširile priče da su pred raspadom. Umesto razlaza, 28. avgusta te godine odsvirali su čuveni besplatan koncert kod Hajdučke česme. Po uzoru na „Rolingstonse” u Hajd parku napravili su događaj koji je bio najveće rok okupljanje u dotadašnjoj domaćoj rokenrol istoriji. A jeste bilo šareno i veselo. Mada je malo prisutnih (procenjuje se da je bilo od 70.000 do 100.000 duša) uopšte čulo koncert (kao i mnogo kasnije na Hipodromu). Bio sam relativno blizu bine, na mestu do koga je zvuk dobacivao, ali je zato gužva bila nesnosna. Po završetku koncerta grupa se jedva kolima probijala kroz masu. A kad je omladina shvatila da su u automobilu njihovi ljubimci navodno su podigli kola i nosili ih. Bar su tako Bregović i Željko Bebek te noći pričali Slobi Konjoviću tokom intervjua na radiju Studio B. Danas, kada nekog odvedem na taj omanji proplanak, ne možemo da verujemo da se sva ta masa tamo slila.
U vreme albuma „Bitanga i princeza” 1979. pet puta su rasprodali beogradsku Halu „Pionir”. Što je takođe bio rekord. Kao i obično bili su smešteni u rokerski hotel „Union”. Trebalo je da uradim intervju sa Bregovićem, pa sam se jednog popodneva probijao do hotelskog ulaza kroz špalir tinejdžerki. U hotelskom lobiju je vladala zbrka i naleteo sam na bledog Bregovića koji mi je zbunjeno rekao: „Ne mogu da vjerujem. Sad sam došao kolima do hotela, istrčao je taj tip i rekao: ’Ja ću da ga parkiram.’ Dao sam mu ključeve, a on je seo u kola i pobegao.”
U to vreme Bregović je kupio šminkerski automobil „jaguar” i bio je na udaru dela publike i kritike da se „prodao”. E pa taj mangup se predstavio kao radnik hotela i pod punim gasom je zbrisao. Ali ne daleko. Već na kraju ulice se zabio u banderu. Posle se proširila šala da je neko nadmudrio i Bregovića. Mnogo kasnije, krajem devedesetih, kad sam bio zaposlen na Radio Pančevu, često sam iz Beograda do tamo išao auto-stopom. Jednog jutra na pančevačkom mostu mi se zaustavio luksuzan „mercedes” sa francuskim tablicama. Vozač je džentlmenski otvorio suvozačeva vrata i rekao: „Ajde Pero, da te vozim na posao!”
Jasno, bio je to Bregović koji mi je usput ispričao da po Beogradu vozi „trabant”, jer ga niko ne krade, „svima smrdi i u njemu si nevidljiv”. A za duže lokacije koristi „mercedes”. E od takvih paradoksa je sastavljena i biografija „Bijelog dugmeta”.
    </div>
    <div id="magazin">
Kad nenasilje rađa nasilje
U raspravi o prihvatljivosti ili neprihvatljivosti povremenog razumnog telesnog kažnjavanja male dece od strane roditelja može da se čuje i argument da „nasilje rađa nasilje”. Ističe se da se takvim načinom kažnjavanja deca podučavaju modelu nasilnog rešavanja konflikata i da izrastaju u osobe sklone nasilju. To je jedan od glavnih argumenata onih koji se zalažu da se roditeljima zakonski zabrani bilo kakvo, pa i najblaže telesno kažnjavanje vlastitog deteta. Kako bi ovakva zabrana onemogućila roditelje da uspostave svoj autoritet prema detetu, poništila neka od osnovnih roditeljskih prava i dužnosti, doprinela širenju epidemije „nemoćnih roditelja”, pitamo se koliko je ovakva argumentacija osnovana.
U starijoj literaturi zaista je moguće naći podatke da odrasli koji su u detinjstvu bili žrtva zlostavljanja mogu da imaju sklonost da zlostavljaju druge. To je objašnjeno psihoanalitičkim konceptom „identifikacija sa agresorom”, prema kojem se zlostavljano dete, verujući da može da bira samo ili da bude žrtva ili da bude agresor, opredeljuje za manje zlo. Kasnija istraživanja u čijem uzorku su učestvovali svi koji su bili kao deca fizički zlostavljani, a ne samo oni koji su kasnije zlostavljali druge, pokazala su da dve trećine maltretirane dece kasnije nisu bile sklone nasilju. Dakle, većina žrtava nasilja kasnije ne postaju vršioci nasilja. Sasvim suprotno od uvreženog stereotipa da nasilje rađa nasilje.
Novija istraživanja o nasilnosti dece takođe demantuju stereotip da je tipični nasilnik i sam žrtva porodičnog nasilja. Rezultati pokazuju da su najviše nasilna ona deca čiji roditelji nisu nikada primenjivali telesno kažnjavanje. To objašnjavamo time što ovu decu njihovi roditelji nisu naučili da podnose frustraciju svojih želja, tako da ona pribegavaju nasilju kako bi naterali druge da im ispune volju. Pri tom ova nikada telesno kažnjavana deca mogu da budu svirepa, sa izraženom ravnodušnošću, bez empatije i saosećanja sa drugima. Njihove žrtve su druga deca, životinje, ali i odrasli: roditelji, vaspitačice i učiteljice. Njihova kasnija sudbina potvrđuje narodnu mudrost: „Tucite svoju decu kada zasluže da ona kada odrastu ne bi tukla vas.”
Kada je reč o telesnom kažnjavanju, mnogi ga pogrešno izjednačavaju sa nasiljem i fizičkim zlostavljanjem. Iako je ovo izjednačavanje suprotno logici i činjeničnom stanju, postoji skriveni motiv koji stoji iza toga. Prema Konvenciji o pravima deteta zabranjeno je nad decom vršiti nasilje, a nije zabranjeno telesno ih kažnjavati. Način da se i telesno kažnjavanje obuhvati Konvencijom je da se na silu podvede pod pravnu kategoriju „nasilje”.
Usvajanje zabrane roditeljima da telesno kazne dete bi moglo ne da smanji, već da poveća stepen nasilja u školama i društvu. I zato sa ovakvim stvarima ne treba eksperimentisati jer je reč o budućnosti naše dece.
    </div>
    <div id="nauka">
„File” uz rizik počeo bušenje na kometi
Dva dana posle uspešnog spuštanja na kometu, robotski modul „File” Evropske svemirske agencije (ESA) dobio je komandu da uključi bušilicu za uzimanje uzoraka. To je bila rizična odluka naučnika, jer zbog nestabilnog položaja i neuspeha da se harpunima pričvrsti za površinu prilikom sletanja postoji opasnost da se prevrne, preneo je Bi-Bi-Si. Ako robot veličine veš mašine i ostane stabilan, moguće je da baterija ne izdrži dovoljno da se rezultati analiza pošalju na Zemlju.
U kontrolnim centrima u Kelnu u Nemačkoj i Tuluzi u Francuskoj potvrđeno je juče da sletanje nije proteklo glatko. Robot je dva puta odskočio u svemir pre nego što se stabilizovao u senci jedne litice, pa naučnici brinu da li će dobiti dovoljno sunčevog svetla da napuni solarnu bateriju.
U sadašnjem položaju, oko kilometar daleko od ciljanog, modul dobija svetlost samo sat i po tokom svake dvanaestočasovne rotacije komete. Da je sleteo tamo gde je planirano, dobijao bi šest ili sedam sati svetlosti dnevno. To će biti nedovoljno da se napuni solarna baterija kada iscuri ona primarna. Kada se odvojio od satelita „Rozeta”, robot je imao dovoljno energije za malo više od 60 sati. To znači da ako naučnici ne nađu rešenje za problem napajanja, robot na kometi 67P možda već odbrojava poslednje sate.
Naučnici ESA su ipak prezadovoljni dosadašnjim rezultatima. Osam od 10 instrumenata i kamera kojima je mali robot opremljen aktiviralo se po planu, što predstavlja veliki uspeh za ESA, koja je u ovu misiju uložila 1,3 milijarde evra.
„Fantastično je što smo stigli tamo. Sleteli smo na kometu. Zaista smo na ivici onoga što čovečanstvo trenutno može”, rekao je za Foks televiziju Žan Pjer Bibring, šef tima za robotski modul i glavni inženjer za dva instrumenta.
Robotski modul „File” tokom prilaza kometi 67P (Foto Rojters)
U noći između četvrtka i petka postavljena su dva instrumenta, uključujući termometar koji meri temperaturu komete. Modul je već poslao prve fotografije svoje okoline, koji pokazuju izlomljen i neravan stenovit teren komete, iako se očekivalo da će sleteti na meku, prašnjavu podlogu. Merenja pokazuju da je dvema nogama oslonjen na površinu komete, a jedna je u vakuumu svemira. Šef misije Stefan Ulamek rekao je da postoji mogućnost da „File” malo „poskoči” kako bi zauzeo bolji položaj, ali da je takav manevar rizičan zbog čega ESA verovatno neće pokušati da ga izvede.
„Misija Rozeta” ima cilj da otkrije tajne kometa, svojevrsnih „vremenskih kapsula” koje možda kriju tajnu nastanka celog Sunčevog sistema, starog 4,6 milijardi godina.
Sletanje u sredu bilo je prvo takvo u istoriji kada se robotski modul težak sto kilograma (u svemiru zbog niske gravitacije manje od gram) spustio na kometu 67P Čurjumov–Gerasimenko. Prethodno je deset godina putovao na satelitu „Rozeta” prešavši 6,4 milijarde kilometara.
Snimljena „pesma” komete
ESA je objavila audio-snimak koji je satelit „Rozeta” zabeležio dok se približavao kometi 67P. Objašnjenje je da zvuk dolazi od oscilacija u magnetnom polju oko komete, ali kako tačno nastaje ova „pesma” i dalje je nepoznato. Pretpostavlja se da zvuk proizvede čestice koje kometa oslobađa i koje se naelektrišu kako putuju kroz svemir.
Frekvencija snimka je od 40 do 50 miliherca, što je daleko ispod zvuka koji registruje ljudsko uho, pa je ESA povećala frekvenciju za oko 100.000 puta da bi mogla da se čuje. Snimak je postavljen na internetu.
    </div>
    <div id="kolumna">
Razbijeni prozori i grafiti mržnje
Stav savremenih ekonomista je da se prilikom određivanja ko je bogat, a ko siromašan moraju uzeti u obzir tzv. javna dobra, odnosno njihova pristupačnost, a ne samo koliko se neke robe može kupiti za nečija primanja. Po toj teoriji, biti bogat znači živeti u uređenom kraju bez nagomilanog đubreta, polupanih prozora, gde nema propalih i napuštenih zgrada, grafitima iscrtanih zidova, otvorenog dilovanja droge, prostitucije i bandi, gde su bezbedne ulice, parkovi i škole. To su pravi kriterijumi, a ne koliko neko može za svoju platu da kupi cipela ili frižidera. Odsustvo odnosno prisustvo razbijenih prozora, predstavlja momenat koji već na prvi pogled doprinosi toj suštinskoj ambijentalnoj razlici, a isti je efekat i trajno prisustvo ili odsustvo grafita mržnje. Jer, na osnovu teorije razbijenih prozora ne piše se dobro sredini koja toleriše razno komunalno đubre i nered, među koje spadaju i grafiti, posebno oni preteći, koji šire mržnju i netrpeljivost. Takve sredine predvidivo postaju poprište uličnog nasilja i opšteg narušavanja kvaliteta života. Zbog toga je mnogo kilometara bodljikave žice i kamera instalirano u gradovima širom sveta da od grafita zaštite spomenike, muzeje, centar grada, reprezentativne prostore oko javnih zgrada i poslovnih centara.
Grafite, inače, mnogi smatraju samo ružnim načinom prljanja gradskih fasada, čak opasnijim od urbanog nereda jer postoje duže i teže ih je ukloniti od običnog otpada na ulicama. Oni dvostruko deluju kontaminirajuće, ne samo u fizičkom, već i u komunikacionom smislu jer svojom pretećom sadržinom šire mržnju i diskriminaciju. Zbog toga je uklanjanje grafita stalna aktivnost u mnogim gradovima sveta. Neki gradovi su angažovali organizovane ekipe tzv. uklanjača kao što je slučaj npr. u Los Anđelesu gde je 2009. čitava vojska bila angažovana da od grafita očisti okolinu banaka i drugih poslovnih zgrada. U istu svrhu Sidnej je angažovao kompaniju pod nazivom „Tehniklin”, a osoblje te kompanije savladalo je i tehniku uočavanja tzv. žarišta grafita, o čemu obaveštavaju policiju koja na osnovu tih informacija dalje radi na identifikaciji grafitera. Sociolozi taj pristup smatraju tipičnim policijskim shvatanjem po kome autori grafita treba da budu pohvatani i pokažnjavani. Jedna od efikasnijih taktika su i kvazigrafiterske aktivnosti koje organizuje policija, a jedanodnačinazaobeshrabrivanjenovihgrafitajedase površina pokrijelažnimgrafitima, na kojima novonapisani ne mogu dasevide,a vremenom inestaju. Tako su u Melburnu mnogi grafiti prekriveni namerno ružnim i lošim slikama koje imaju za cilj da okrenu javno mnjenje protiv grafita.
Možda su to sve prekomerne mere protiv nečega što je možda ipak samo benevolentna, naivna ulična umetnost. Jer nisusvigrafitinepoželjninosiocimržnjeidestrukcije, nisusvisamokomunalni nered kojetrebasuzbijatiisankcionisati. Za osudu je samo mržnja i iz nje proizašle opasnosti i diskriminacija, ali ne i pokušaj ostvarivanja ulične lepote, čak i kada je nespretna, neuspešna ili nedovršena. Činisedajeposle svih tih „efikasnih” strategija vremenom sazreostavdajeipaknajboljinačindaseobuzdajugrafiteri, daimsedaonoštožele, daklelegalnamogućnostdaoslikavajugradskeambijentedelimakvalitetneuličneumetnosti.
Ali ne može da se prenebregne da preteći grafiti u centru Beograda, nastali u vreme organizovanja „Parade ponosa”, i dalje nesmetano „krase” fasade užeg centra grada. Tako stopljeni s njegovim ambijentom kao neka vrsta „stabilizovanog zla” postaju govor toga grada, poruka svima drugačijim i različitim da nisu dobrodošli i da ova sredina za njih nije bezbedna. Ostaje bez odgovora pitanje da li to mora da bude tako, i ako ne mora, ko i kako treba da ih ukloni? Pravopitanjeje, u stvari, štamistvarnoželimo, anesamoprotivčegasmo. Nesumnjivojedasmoprotivnasilja, mržnjeidiskriminacije, kaoinjihovihprethodnicauviduraznih, paigrafitnihoblikagovoramržnje i krajnje je vreme da oni, poput razbijenih prozora i neodnetog smeća, budu uklonjeni. Alijesmozagrafitekojinoseporukeljubavi, zaštiteljudskihprava, čovekovesredine, ljudskekreativnosti, iliprosto, zaonemale, alitakopotrebneestetskemomentekojirazbijajusivilograda i oronulost njegovih fasada.
Institut društvenih nauka, Beograd

Više je manje
Predlog rebalansa budžeta stigao je u Narodnu Skupštinu 48 sati pre početka rasprave koja se potom odvijala tokom vikenda.
Vlast u Srbiji je bespoštedno efikasna.U skladu sa „hitnim” postupkom,mogao je tek da se baci letimičan pogled na rebalans budžeta. Letimičan pogled na Razdeo 27: Ministarstvo kulture i informisanja, na krajnju cifru, izaziva nevericu:budžet je uvećan za skoro 319.000.000 dinara! Konačno je shvaćeno:lepše je sa kulturom!
Izgleda tako na prvi pogled,ali: „Bog je u detaljima”(G.Flober).Detalji su u rasporedu korišćenja 16.416.472.000 dinara, koliko sada iznosi budžet ovog ministarstva.Detalji pokazuju da je novac za kulturu smanjen.Nemački arhitekta Ludvig Mis van de Roe proslavio se rečenicom „Manje je više”.U ovom slučaju: „Više je manje”.Više je para u budžetu ministarstva, manje za kulturu, i to 751.580.000 dinara. Gde su otišle te pare, plus novih 319.000.000?
U informisanje! Javnim servisima(RTS i RTV) i javnim preduzećima u oblasti informisanja.Za javne servise budžetom je bilo planirano 7,5 milijardi,rebalansom 8,4 milijarde, a sredstva za javna preduzeća su udvostručena sa 178.000.000 na 375.000.000.(Šta bi sa privatizacijom tih preduzeća?)
Kako se zove ta „vizija” po kojoj se, na jednoj strani, ukida televizijska pretplata,na drugoj smanjuju plate i penzije, pa se od tih ušteda u budžetu enormna sredstva izdvajaju za televiziju? Ne znam kako to zovu „vizionari”,u narodu se kaže :„Seci uši,krpi...”
Osim ušteda od plata i penzija, „uštedelo” se i na kulturi.Najviše na investicijama, i to kod ustanova zaštite,uglavnom na muzejima.Za ove namene prvo je u budžetu za 2014.planirano 2 milijarde dinara, onda je smanjeno na realnijih 866.000.000.Umesto da se sa procedurama krene početkom godine, radovi u muzejima tek treba da počnu.Koliko je poznato, i Muzej savremene i Narodni muzej su imali projekte. Zašto se kasni? Izgubljeno vreme,izgubljen i novac.Sa investicija se „skida” 414.000.000 dinara,ostaje 452.000.000.Manje nego za obeležavanje sto godina od Prvog svetskog rata, zašta će biti potrošeno 529.000.000.
Javnost se stalno dovodi u zabludu da nema para.Para ima, nema odgovornosti.Bilo je važnije mesecima se prepucavati oko izbora direktora MSU,nego nastaviti rekonstrukciju.
Osim na investicijama,oblast zaštite kulturnog nasleđa „zakinuta”je i na programima i kod projekata i kod ustanova.Kod ustanova savremenog stvaralaštva nema smanjenja,a i kako bi kad je npr. samo Beogradskoj filharmoniji budžet za programe uvećan skoro 30.000.000 miliona u odnosu na prethodnu godinu.Nekima milioni, nekima crkavica.
Kakogod, učešće kulture u ukupnom budžetu Republike palo je sa 0,76 na 0,66 odsto. Plate,programi,rekonstrukcije,nabavka opreme,troškovi svih 27 republičkih ustanova,stotine programa i projekata ostalih ustanova,udruženja,organizacija,nacionalne penzije,godišnjica Velikog rata,međunarodna saradnja itd. koštaju oko 7,4 milijarde.Dva javna servisa 8,4 milijarde.
Ne sa kulturom, lepše je sa televizijom!
Predsednik Odbora za kulturu DS
    </div>
    <div id="sport">
Džesi Ovens „pobedio” i Vladimira Klička
Prošle godine, 8. decembra Ron Barkli (jedan od vlasnika hokejaškog kluba Pitsburški pingvini) platio je na „onlajn” aukciji 1.176.667 evra za jednu od četiri zlatne olimpijske medalje koje je na Igrama u Berlinu 1936. godine osvojio američki sprinter Džesi Ovens. Da li je reč o pobedničkoj medalji u trkama na 100 ili 200 metara, štafeti 4 h 100 metara ili skoku udalj ne zna ni novi vlasnik ni prodavac, jer na medaljama u to vreme nisu gravirana ni imena osvajača, ni sporta, ni discipline u kojima su osvojene. To, dakako, znači da bi to mogla da bude bilo čija zlatna medalja osvojena u Berlinu, međutim Ovens je više puta izjavio je je jednu od zlatnih medalja poklonio Vilijamu Robinsonu, koji mu je pomogao da se po povratku iz Berlina uspešno uključi u industriju zabave.
Medalja je prodata kao deo zaostavštine Vilijamsove udovice, a kad bi se znalo, recimo, da je osvojena u skoku udalj u kojem je Afroamerikanac Džesi Ovens pobedio ljubimca Nemačke Luca Longa, od kojeg je Hitler očekivao da dokaže nadmoć Arijevaca, cena bi mogla da dostigne neslućene visine.
Bilo kako bilo, to je do danas olimpijski „suvenir” koji je postigao najvišu cenu na tržištu. Tako je hitronogi Ovens „pobedio” i velikog udarača sa bokserskog ringa Ukrajinca Vladimir Klička, čija je zlatna medalja sa Igara u Atlanti 1996. na aukciji održanoj marta 2012. godine dostigla cenu od tačno milion dolara, odnosno 802.368 evra. Pitanje je, međutim da li bi Kličkovo zlato doseglo takvu cenu da ga je anonimni kupac licitirao za svoju kolekciju. Braća Kličko, Vladimir i Vitalij, osnovali su fondaciju s ciljem da najmlađima u svojoj domovini omoguće što bolje uslove za bavljenje sportom, a za dobrotvornu aukciju izdvojili su dosta predmeta među kojima i Vladimirovo olimpijsko zlato osvojeno na prvom samostalnom nastupu Ukrajine na olimpijskim igrama. I danas nepoznati dobrotvor se rešio svih rivala zaokruživši odmah sumu na milion dolara…
Tako je Kličkovo zlato srušilo s trona dotad najskuplji olimpijski „suvrenir” koji je cenom od 690.842 evra vladao tek nepunih mesec dana. Aprila 2012. tu sumu izdvojila je Fondacija Stavrosa Niarhosa, grčkog brodovlasnika, na aukciji u „Kristiju” 100 dana pre početka Igara u Londonu, za pobednički pehar na prvom olimpijskom maratonu u Atini 1896. godine. Grčki kralj Đorđe predao ga je legendarnom Spiridonu Luisu (ovom činu prisustvovao je i srpski kralj Aleksandar Obrenović), a pehar poznat kao „Brelov srebrni pehar” svo vreme bio je u vlasništvu naslednika prvog olimpijskog šampiona u maratonu. Pehar je dizajnirao Francuz Mišel Brel, prijatelj osnivača modernog olimpijskog pokreta Pjera de Kubertena, a njegova je bila i ideja da se organizuje trka od Maratonskog polja do Atine, iako na drevnim olimpijskim igrama ova disciplina nije postojala.
Od prošle godine pehar krasi vitrine muzeja „Akropolj” u Atini.
Zasad najskuplje olimpijsko takmičenje, ne samo zato što je s njega naviše rekvizita stiglo do aukcijskih kuća, održano je na Zimskim olimpijskim igrama u Lejk Plesidu 1980. godine. Donelo je ukupno 1.429.012 evra za pet „stavki” i svih pet su na listi 10 najskupljih olimpijskih „suvenira”.
Na četvrtom mestu je dres Majka Eruziona, strelca pobednonosnog gola (4:3) za SAD u borbi za zlato protiv „nepobedive” ekipe SSSR. Meč je nazvan „Čudo na ledu” jer su Sovjeti bili četvorostruki uzastopni šampioni i jer su desetak dana pre početka olimpijskog turnira savladali SAD sa 10:3, a za beli dres 23. februara 2013. neko je izdvojio 527.369 dolara!
Sedmo mesto na „TOP 10” listi pripada zlatnoj medalji Marka Velsa koja je novembra 2010. postigla cenu od 249.367 evra, osmo mesto zauzima plavi Eruzionov dres u kojem je igrao protiv Finske na poslednjem meču na turniru (dva dana posle meča sa SSSR u finalnoj grupi) zaradio je 230.188 evra, a deveto mesto dele njegov štap (tak) i zlatna medalja marka Paveliča koji su plaćeni po 210.994 evra…
Ispred njih, na petom mestu na listi, je olimpijski „novčić” iz Pekinga 2008. jedini od 29 napravljenih, koji je bio dostupan i američkom tržištu (Aukcijska galerija „Heritidž”). On je plaćen 461.417 evra, a cena je razumna pošto je „novčić” napravljen od 10 kilograma zlata.
Šesto mesto zauzima najskuplja olimpijska baklja. Jedna od ukupno 22 olimpijske baklje za Helsinki 1952. načinjena od čistog srebra postigla je cenu od 288.930 evra, a na 10. mestu zasad je baklja sa Zimskih igara u Grenoblu 1968. koja je prodavcu donela 198.627 evra. Tajna visoke cene, s obzirom da nije načinjena od plemenitih metala, je u činjenici da su organizatori Igara napravili samo 33 baklje a da mnoge nisu sačuvane.
Ž. B.

Rubljov izborio četvrtfinale Vimbldona, protivnik Đoković ako pobedi Hurkača
Ruski teniser Andrej Rubljov plasirao se u četvrtfinale Vimbldona, pošto je danas u osmini finala savladao Aleksandra Bublika iz Kazahstana rezultatom 7:5, 6:3, 6:7 (6:8), 6:7 (5:7), 6:4.
Meč je trajao tri sata i 20 minuta. Ovo je bio šesti međusobni duel ruskog i kazahstanskog tenisera, a četvrti trijumf Rubljova.
Rubljov će u četvrtfinalu igrati sa pobednikom meča između Srbina Novaka Đokovića i Poljaka Huberta Hurkača, koji je na programu kasnije večeras.
Plasman u četvrtfinale Vimbldona izborio je još jedan ruski teniser Roman Safiulin, koji je pobedio Kanađanina Denisa Šapovalova 3:6, 6:3, 6:1, 6:3. On će u četvrtfinalu igrati sa pobednikom meča između Italijana Janika Sinera i Danijela Elahija Galana iz Kolumbije.
    </div>
  </body>
 </text>
</TEI>