<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>No source: this is an original work.</p>
   </sourceDesc>
  </fileDesc>
 </teiHeader>
 <text>
  <body>
Snalažljivost na latinskom
Student prava Radoslav Nedić žurio je ka pariskoj Palati pravde. Našao se pred sudom prvi put u životu, i to u stranoj zemlji. Bio je 11. septembar, godine šezdeset i neke. Suđenje je bilo zakazano u 11 sati. Nije ni slutio da će već u podne zaraditi 25.000 franaka i doživotnu rentu.
Radio je u Parizu na građevini da bi mogao da se izdržava tokom studija na Sorboni. Široke bulevare i uske uličice prelazio je mopedom. Jednog dana imao je nezgodu.
Vozač automobila nije sporio da ga je bočno očešao prilikom obilaženja i da je Radoslav tada pao sa mopeda.

U če­mu je iz­u­zet­nost Ame­ri­ke
Ne­dav­no je biv­ši ame­rič­ki pred­sed­nik Džordž Buš na RTS-u iz­ja­vio, pa­ra­fra­zi­ram, ka­ko su lju­di svih ra­sa i re­li­gi­ja rav­no­prav­ni u Ame­ri­ci, ka­ko je su­per­i­or­nost be­le ra­se u bi­lo kom ob­li­ku blas­fe­mi­ja i ve­li­ko kr­še­nje ame­rič­kog si­ste­ma vred­no­sti. Uko­li­ko je to ta­ko, a ve­ru­jem da je­ste, on­da je do­bro i za sva­ko je po­što­va­nje. 
Me­đu­tim, ova tvrd­nja, ako va­ži za unu­tra­šnju po­li­ti­ku Ame­ri­ke, ne va­ži i za nje­nu spolj­nu po­li­ti­ku, jer ka­ko tu­ma­či­ti iz­ja­ve, a shod­no to­me i po­na­ša­nje Ame­ri­ke pre­ma dru­gim, ma­njim dr­ža­va­ma. Ame­rič­ki pred­stav­ni­ci vla­sti po­zi­va­ju se na svo­ju iz­u­zet­nost u mno­gim pri­li­ka­ma. U če­mu je nje­na „iz­u­zet­nost”? Da li u to­me što sma­tra da je iz­nad dru­gih, ma­njih i sla­bi­jih dr­ža­va i na­ro­da ko­ji­ma tre­ba si­lom da na­met­ne svo­ju de­mo­kra­ti­ju? Da li je iz­u­zet­nost pro­gla­ša­va­ti (po po­tre­bi) svo­je in­te­re­se u bi­lo ko­joj dr­ža­vi sve­ta, a da pri to­me te dr­ža­ve, ni­ti je ugro­ža­va­ju, ni­ti joj pre­te? Zar ova­kav stav Ame­ri­ke ni­je vid dis­kri­mi­na­ci­je? 
U isto­ri­ji je bi­lo dr­ža­va ko­je su ima­le sli­čan stav, a ta­kav stav je imao po­gub­ne po­sle­di­ce. Da li je cilj iz­u­zet­no­sti pro­fit? Je­dan ino­stra­ni na­uč­nik, bo­ra­ve­ći u Be­o­gra­du, u in­ter­vjuu za „Po­li­ti­ku” iz­ja­vio je: „Pro­tiv sam svih ko­ji do­no­se pra­vi­la da bi iz njih pro­fi­ti­ra­li.” 
Ve­li­kih ra­to­va je bi­lo, a na­dam se da ih vi­še ne­će bi­ti. Ali ugro­ža­va­nje ma­lih dr­ža­va od stra­ne ve­li­kih, ili nji­ho­vih sa­ve­zni­ka i da­lje se de­ša­va­ju (svr­ga­va­njem le­gal­no iza­bra­nih pred­sed­ni­ka, po­ma­ga­njem po­bu­nje­ni­ka, me­ša­njem u unu­tra­šnje stva­ri su­ve­re­nih dr­ža­va, uvo­đe­njem sank­ci­ja).
Pri­me­ri su na­pad Ame­ri­ke za­jed­no sa sna­ga­ma NA­TO-a na Irak (u če­mu se na­ro­či­to is­ti­ca­la Ve­li­ka Bri­ta­ni­ja sa To­ni­jem Ble­rom), Li­bi­ja, Av­ga­ni­stan, Ukra­ji­na, Si­ri­ja. Bom­bar­do­va­nje Ju­go­sla­vi­je, od­no­sno po­moć al­ban­skoj ma­nji­ni kod se­ce­si­je je zlo­čin pro­tiv mi­ra. Ame­ri­ka je al­ban­ske se­pa­ra­ti­ste ko­ji su go­di­na­ma pro­te­ri­va­li Sr­be sa Ko­so­va i Me­to­hi­je, a OVK oru­ža­no na­pa­dao voj­sku i po­li­ci­ju, fe­bru­a­ra 1999. pro­gla­si­la te­ro­ri­stič­kom or­ga­ni­za­ci­jom, da bi nas mar­ta iste go­di­ne bom­bar­do­va­la, a se­pa­ra­ti­sti su po­sta­li oslo­bo­di­o­ci. Sve je ura­đe­no bez od­lu­ke Uje­di­nje­nih na­ci­ja. 
Iza in­ter­ven­ci­je Ame­ri­ke i NA­TO-a osta­ju gra­đan­ski ra­to­vi, ha­os i bor­ba za vlast, ko­ja u de­va­sti­ra­nim dr­ža­va­ma do­vo­di do no­vih su­ko­ba, stra­da­nja ci­vi­la i emi­gra­ci­je sta­nov­ni­štva. Me­đu­tim, me­ša­nju ve­li­kih si­la u sud­bi­ne ma­lih dr­ža­va i na­ro­da ne vi­di se kraj. Ni­kad se ne zna ka­da će i gde da se do­go­di, a pri to­me im­pe­ri­ja­li­sti se ne ka­žnja­va­ju, već pro­da­ju oruž­je, raz­vi­ja­ju i una­pre­đu­ju svo­ju teh­no­lo­gi­ju, ne po­štu­ju spo­ra­zu­me, a Iran je ve­ro­vat­no sle­de­ći pri­mer. 
Džordž Buš je ob­ja­vio knji­gu o go­di­na­ma ka­da je bio pred­sed­nik Ame­ri­ke i iz­ja­vio (na RTS-u) da „ža­li zbog na­pa­da na Irak jer ni­je bi­lo raz­lo­ga”. Za to vre­me u Bag­da­du sva­ko­dnev­no stra­da tri­de­set do pe­de­set ci­vi­la, od bom­bi sa­mo­u­bi­ca, iza­zva­nih gra­đan­skim ra­tom iz­me­đu su­ni­ta i ši­i­ta, što je sve po­sle­di­ca ne­po­treb­nog na­pa­da na Irak. Za sve na­ve­de­no ni­su ka­žnje­ni, ni Ame­ri­ka ni NA­TO, ili će sve bi­ti oprav­da­no „ža­lje­njem” Džor­dža Bu­ša i su­đe­njem To­ni­ju Ble­ru u En­gle­skoj.
Mr Zo­ri­ca Po­po­vić, dipl. eko­no­mi­sta
 
​

Japan u Beogradu
Tog 15. decembra 1994. godine načelnik Združenog generalštaba japanskih samoodbrambenih snaga general Tecua Nišimoto primio me je u svom kabinetu na Akasaka 9745. aveniji tačno u 11 sati. Upisujući se u knjigu gostiju kod generalovog sekretara, bacio sam pogled na ime prethodnog gosta, koji je u 10 sati bio kog generala Nišimota. General Dejvid Džons, DIA, američka vojna obaveštajna služba. Dobra je praksa to japansko upisivanje u knjigu gostiju, lepo vidiš ko je sve bio pre tebe.
Kako sam bio prvi jugoslovenski i srpski novinar koji je radio intervju sa načelnikom Generalštaba japanskih samoodbrambenih snaga, a to je službeni naziv japanske vojske, to sam generalu Nišimotu poklonio srpsku kapu šajkaču, flašu rakije i generalske oznake Vojske Jugoslavije, budući da smo te 1994. godine još bili SR Jugoslavija. General je odmah stavio šajkaču i pozirao kao prvi japanski general u istoriji sa šajkačom na glavi.

General Nišimoto i naš novinar u Tokiju 1994. godine (Foto lična arhiva)

Kako je SR Jugoslavija te 1994. bila pod političkim, ekonomskim i kulturnim sankcijama Zapada, bio sam zahvalan japanskoj armiji i generalu Nišimotu što su organizovali moju posetu bazama kopnene vojske, ratne mornarice i ratnog vazduhoplovstva. Jer, imao sam tada priliku da razgovaram ne samo sa generalom Nišimotom, inače general sa četiri zvezdice, već i sa šefom vojne obaveštajne službe generalom Reizirom Hikasom i sa savetnikom za vojna pitanja japanskog cara Takemasom Morijaom.
Japanci se tada nisu osvrtali na sankcije Zapada prema našoj zemlji, ali kada sam u Dnevniku RTS-a objavio sliku generala Nišimota sa šajkačom, iz američke ambasade u Beogradu odmah su zvali japansku ambasadu da ih pitaju kako je to moguće. Koliko znam, odgovor japanske ambasade u Beogradu bio je u stilu: „Koliko mi znamo, šajkača je tradicionalna srpska kapa, deo nošnje. Za ostalo pitajte Tokio.”
Tokom mesec dana boravka prokrstario sam te 1994. Japan od severa do juga. Bio sam gost „Fudži” brigade, oklopne jedinice koja ima bazu u podnožju planine Fudži. Organizovali su mi taktičko-tehnički zbor sa po jednim borbenim sredstvom iz arsenala naoružanja brigade, od puške do tenka. Te 1994. u pogledu pešadijskog naoružanja, protivoklopnih raketa, topova i tenkova, video sam da vojska SR Jugoslavije nije nimalo zaostajala za japanskom kopnenom vojskom.
Poseta japanskoj ratnoj mornarici u luci Sasebo na Kjušuu, obilazak razarača klase „Tačikaze”, potvrdio mi je koliko Japanci daju značaja razvoju moderne ratne flote. Tri ratne mornarice u svetu imaju najlepše linije, spoljni dizajn ratnih brodova: ruska, američka i japanska. Obilazak vojne akademije u Jokosuki, na kojoj se školuju sva tri vida vojske, doneo mi je malo iznenađenje. U kompjuterima, u kojima je istorijska građa, nisu imali ništa o ratu Crne Gore protiv Japana.
Vazduhoplovna baza Hjakuri bila je te 1994. godine matični aerodrom za avione F-15J i F-4. Japan je samostalno proizvodio američke lovce F-15 sa svojom elektronikom, osim motora, što mu je zabranjivao sporazum s Amerikancima, pa je otuda i oznaka aviona F-15J. Takođe, Japan može samostalno da proizvodi tenkove, ali ne i topove za tenkove. To im prodaju Amerikanci.
Kada sam u bazi Hjakuri, pomalo nepristojno upitao pilota, potpukovnika sa 2.500 sati naleta na avionu F-15, koliko zarađuje, odgovorio mi je da nije sve u parama.
„Ima nešto i u vojničkoj časti!” On je tada zarađivao oko 4.500 dolara mesečno, što za Japan nije bila velika plata, jer u civilnim kompanijama, kao pilot, imao bi najmanje 14.000 dolara mesečno.
U fabrici „Micubiši hevi industri” u Nagoji video sam te 1994. prototip japanskog lovca tada pod oznakom FX, usavršena kopija američkog F-16. Japanski inženjeri u fabrici bili su iznenađeni da smo mi u SFRJ još 1989. godine imali razvijen kokpit za upravljanje avionom putem glasa pilota. To je bilo razvijeno u okviru programa „Novog aviona”, nadzvučnog jugoslovenskog višenamenskog borbenog aviona. I sve je propalo raspadom SFRJ.
„Pa prodajte taj kokpit nama”, rekli su mi te 1994. u fabrici „Micubiši hevi industri”. Mi ni to nismo uradili. Kao što su Japanci hteli da 1962. kupe od Jugoslavije protivavionsku vođenu raketu „vulkan”. Mi smo odustali od proizvodnje i prešli na sovjetske rakete. Treba otići u Tokio i videti kvart Akihabara, gde se prodaje elektronika, pa shvatiti ekonomski bum modernog Japana. 
Godine 2004. bio sam po drugi put gost japanske vojske. Za deset godina Japan je izrastao u ekonomskog džina, u „Hondi” su mi pokazali robota zvanog „Asimo”, u „Tojoti” automobil „prijus” na hibridni pogon. Te 2004. opet sam posetio generalštab, razarač „Sendai” u ratnoj luci Jokosuka, razgovarao sa guvernerom Tokija i na Okinavi sa guvernerom tog ostrva. Pokazali su mi u Jamanašiju voz „maglev” koji juri 600 km na sat.
Japan je dao najveću pojedinačnu humanitarnu pomoć Republici Srpskoj, od oko 200 miliona dolara, i veliku pomoć Srbiji od oko 300 miliona dolara, pomoć i u vreme sankcija. Ambasada Japana nije se evakuisala iz Beograda ni u vreme NATO agresije 1999. Zato da poželimo dobrodošlicu japanskom premijeru Šinzo Abeu, prvom premijeru Japana posle 1987. koji posećuje Beograd.

Srbija ostala u igri, Hrvatska pobedila Island
Rukometna reprezentacija Hrvatske pobedila je večeras Island sa 29:22 (14:13) u drugom kolu Grupe A Evropskog prvenstva.
Hrvatska je ovom pobedom zadržala Srbiju u konkurenciji za plasman u narednu fazu Evropskog prvenstva, a ekipi Jovice Cvetkovića je potreban trijumf u poslednjem kolu protiv Islanda.
Srbija je ranije danas izgubila od Švedske sa 25:30 i nalazi se na poslednjem, četvrtom mestu grupe bez bodova, dok je Hrvatska prva sa četiri, a Island i Švedska imaju po trijumf i poraz.
U Grupi B Norveška je došla do prvog trijumfa na EP, pošto je u drugom kolu pobedila Belorusiju sa 33:28, a ranije danas Francuska je sa 33:26 pobedila Austriju.
Francuska ima četiri boda, dok po dva imaju Belorusija i Norveška, a Austrija je poslednja, četvrta bez bodova. (Beta)

Drugi poraz rukometaša Srbije
Rukometna reprezentacija Srbije i drugi put poražena je na Evropskom prvenstvu u Hrvatskoj, pošto je u Splitu u drugom kolu Grupe A izgubila od Švedske sa 25:30 (10:16). Švedsku je do pobede predvodio Albin Lagergren sa pet olova, dok su po četiri postigli Johan Jakobson, Niklas Ekberg i Lukas Nilson. U selekciji Srbije istakao se Nemanja Ilić sa pet golova, dok je Petar Nenadić postigao četiri.
Švedska je od samog starta utakmice nametnula jak ritam, ekipa Jovice Cvetkovića nije uspela da uspostavi ravnotežu, a rival je postepeno povećavao prednost. Na golu Švedske bio je izuzetno raspoložen Mikael Apelgren koji je meč završio sa 19 odbrana. Upravo je golman Švedske u drugom poluvremenu, kada je Srbija odličnom serijom došla na dva gola zaostatka, 10 minuta pre kraja, odbranio šut Nenadiću u situaciji „jedan na jedan”.
Potom Srbija je imala još jednu priliku da dođe do preokreta, ali je ekipi Jovice Cvetkovića nedostajalo koncentracije u situaciji kada je imala dva igrača više na terenu. Srbiji je za prolaz u narednu fazu potrebna pobeda Hrvatske nad Islandom, a potom i trijumf u direktnom duelu s Islandom za prolaz.

Škrbić: Pojedinačno smo bolji od Hrvata, ali...
SPLIT - Potpredsednik Rukometnog saveza Srbije Dragan Škrbić izjavio je da bi hrabriji pristup srpskih igrača doneo bolji rezultat u meču protiv Hrvatske (22:32) u Splitu, iako smatra da je poraz previsok, ali poručuje da je stvari mogu da se isprave protiv Švedske i Islanda.
„Odnos snaga na terenu drugačiji je nego što rezultat govori, čini se kao da je Hrvatska „razbila” Srbiju, ali tako nije bilo. Oba tima su krenula meč dosta bojažljivo, Hrvati su bili opterećeni velikim očekivanjima, a mi nismo iskoristili takvu šansu na početku utakmice da hrabrijom igrom ostvarimo bolji rezultat”, rekao je Škrbić Tanjugu u Splitu.
Legendarni pivotmen priznaje da je Hrvatska zasluženo trijumfovala. „Siguran sam da smo ih u prvih 10-15 minuta pritisli i trčali za njima bio bi dosta bolji rezultat. Hrvatska je kasnije ušla u ritam, nosila ih je publika i kvalitetom su zasluženo pobedili”.
On ne misli da su pune tribine, odnosno 12.000 gledalaca, bile smetnja srpskom timu jer smatra da u hali nije bilo bučno.
„Atmosfera je bila korektna, igrači sa obe strane su bili fer, videlo se da igraju zajedno u klubovima i da se poštuju. Iznenađen sam publikom, očekivao sam da će biti bučnija atmosfera, čak u nekim trenucima je delovalo kao da se igra u pozorištu, bez obzira što je bila puna hala. Tribine nisu bile veliki faktor, već postavka igre”.
Škrbić tokom igračke karijere ima sve četiri pobede nad Hrvatskom, tri sa velikih takmičenja, ali sada govori da su se stvari u mnogome promenile i da bi Srbi mogli da slede primer komšija oko naboja u državnom timu.
„Nikad nisam izgubio od Hrvatske, a sastajali smo se i na Svetskom i Evropskom prvenstvu. Sećam se da smo ih u Švedskoj na EP pobedili 14 razlike, a oni su godinu dana kasnije postali svetski prvaci. Odnos snaga se promenio, ova hrvatska generacija, kao i prethodna sa Balićem, Metličićem i Lackovićem, ima kvalitet što verovatno nema nijedna druga reprezentacija na svetu. U rukometu, čini mi se i u drugim sportovima, kada obuku njihov dres daju 150 odsto. Siguran sam da su naši igrači pojedinačno bolji, nastupaju u jačim klubovima, ali Hrvati imaju naboj koji utiče da za reprezentaciju igraju preko mogućnosti. Taj primer mogli bismo da sledimo jer smo sličnog mentaliteta”.
Dodaje i da sadašnja ekipa nije uigrana, a da Savez ima plan kako da bude više na okupu organizovanjem nekoliko akcija u toku godine. „Imamo problem da svi reprezentativci igraju u inostranstvu, možda nekoliko njih su u istom timu, a ostali su raštrkani. Moraju da budu u nekom kontaktu kad nisu zajedno, da se organizuju akcije... Imaju 10 treninga i iz iskustva znam da je teško da se uigraju. Mi iz Saveza moramo da radimo na tome kada igrači nisu na okupu”.
Nekada najbolji rukometaš sveta veruje da „orlovi” mogu da prebrode poraz od Hrvatske i slave protiv Švedske i Islanda za prolaz u drugi krug sa bodovima.
„Dao sam im podršku. Znaju šta treba da rade, siguran sam da će imati veliku želju. Videćemo za koliko je to dovoljno. Poraz Švedske je iznenađenje, ali kako je igrao Island onda i nije. Imaju prepoznatljiv stil još iz mog vremena, ali možemo da im pariramo. Bilo bi značajno da pobedimo obe utakmice i odemo u drugi krug”, zaključio je trofejni pivotmen.
Utakmica 2. kola A grupe između Srbije i Švedske igra se sutra od 18.15 u Splitu. (Tanjug)

Sudar sa željama i nerealnim očekivanjima
Za ovdašnjeg sportskog navijača, Otvoreno prvenstvo Australije je deo januara tokom kojeg se noću malo spava, jer Novak Đoković pobeđuje. Tako je bilo od 2008, kada je pobeda nad Congom opevavana u destercima, do 2017, kada drugu sedmicu u Melburnu nismo ozbiljno ni pratili, jer je izvesni Istomin zaustavio ovdašnjeg sportskog heroja već u drugom kolu.
Danas počinje novi period želja i nadanja da Đoković nastavi da pobeđuje, da krene ispočetka tamo gde je počeo pre devet godina, da sedmom titulom postane apsolutni rekorder Melburna. Sve drugo biće razočarenje za najveći deo navijača, željnih titula i ničeg drugog.
O Đokovićevom povratku posle pola godine, noćas protiv Amerikanca Donalda Janga, gotovo sve je već rečeno, vreme je da komentatori ućute i da on progovori na terenu. Ali, naš tenis u Australiji ne predstavlja samo Novak, nego još petoro sportista koji su rezultatima izborili mesta na prvom grend slem turniru sezone, gde startuju u ranim jutrošnjim satima.

Petoro srpskih tenisera u ponedeljak igraju u Melburnu
Prvog dana takmičenja na prvom gren slem turniru u sezoni, Otvorenom prvenstvu Australije u Melburnu, u ponedeljak će, između ostalih, nastupiti i petoro srpskih tenisera.
Australijan open počinje u ponedeljak, od 1.00 sat posle ponoći po srednjoevropskom vremenu.
Viktor Troicki će u prvom kolu igrati protiv domaćeg tenisera Aleksa Bolta, koji je dobio vajldkartu za učešće na turniru. Meč je drugi na programu terena broj sedam, na kome takmičenje počinje u 1.00 sat posle ponoći po srednjoevropskom vremenu.
Aleksandra Krunić će u prvom kolu igrati protiv 32. nosioca Estonke Anet Kontavejt, a meč je drugi na programu terena broj 12.
Dušan Lajović igra protiv Argentinca Dijega Švarcmana, drugi meč na terenu broj 22.
Laslo Đere će takmičenje početi duelom protiv hrvatskog tenisera Ive Karlovića. Meč je treći na terenu broj 20.
Ivana Jorović je uspela da se kroz kvalifikacije probije do glavnog žreba, a protivnica u prvom kolu biće joj četvrti nosilac Ukrajinka Elina Svitolina. Taj meč je četvrti na programu terena broj tri.
U ponedeljak će na teren i prvi teniser sveta Španac Rafael Nadal, koji igra protiv Viktora Estrelje Burgosa iz Dominikanske Republike.
Prošlogodišnja finalistkinja Amerikanka Venus Vilijams igra protiv Švajcarkinje Belinde Benčić, Dankinja Karolina Voznijacki turnir počinje duelom sa Rumunkom Mihaelom Burzanesku, dok će domaći teniser Nik Kirjos igrati protiv Brazilca Rožerija Dutre da Silve. (Beta)

Zvezda ubedljivo pobedila Cedevitu
Košarkaši Crvene zvezde pobedili su večeras u Beogradu Cedevitu sa 82:66 (26:13, 28:16, 18:11, 10:26) u derbi utakmici 16. kola ABA lige.
Najefikasniji u pobedničkoj ekipi bio je Džejms Feldin sa 27 poena, dok je Tejlor Ročesti imao „dabl-dabl” učinak od 15 poena i 10 asistencija.
U ekipi Cedevite najefikasniji je bio Demetris Nikols sa 13 poena, a 12 je dodao Vil Čeri.
Zvezda se ovom pobedom vratila na drugo mesto na tabeli sa 13 pobeda i tri poraza, dok je Cedevita treća sa skorom 12/4.
Beogradski tim je bolje počeo meč, kontrolisao je skok i igrao čvrsto u odbrani. S druge strane bili su raspoloženi i u napadu, gde su se istakli Lesor i Feldin, pa su nakon prve deonice crveno-beli imali 13 poena prednosti - 26:13.
Cedevita ni u nastavku nije uspela da pronađe pravi ritam, uspostavi kontrolu i ozbiljnije zapreti. Dok su domaći nastavili da igraju istim tempom, i na veliki odmor otišli sa do tada maksimalnih 25 poena prednosti - 54:29. Kod crveno-belih posebno se istakao Feldin koji je ; nakon prvog poluvremena zabeležio 20 poena (6/7 za tri).
Drugo poluvreme nije donelo promene na terenu. Krajem treće deonice Zvezda je došla do 33 poena prednosti (69:36) i imala potpunu kontrolu na utakmici. ;
Poslednja četvrtina pripala je Cedeviti, Čeri i Markota predvodili su goste za seriju 15:2, ali to nije bilo dovoljno za preokret. Zvezda je uspela da zadrži prednost do kraja, i dođe do pobede koja je vraća na drugo mesto tabele. Cedevita je sada treća sa pobedom manje. (Beta)

Veličković vodio Partizan do pobede nad Igokeom
ALEKSANDROVAC – Košarkaši Partizana pobedili su danas u gostima ekipu Igokee 74:67 u utakmici 16. kola ABA lige.
Partizan je posle loše serije vezao drugi trijumf u regionalnom takmičenju i trenutno je peti na tabeli sa skorom 8-8.
Crno-bele je vodio iskusni kapiten Novica Veličković sa 25 poena, Najdžel Vilijams-Gos dodao je 16, Đorđe Gagić 11, dok je kod domaćina najbolji bio Robert Rikić sa 15.
U narednom kolu Partizan igra u Beogradu protiv Cibone. (Tanjug)

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.

Kliperski bolji od Sakramenta
LOS ANĐELES - Srpski derbi između Miloša Teodosića i Bogdana Bogdanovića pripao je Los Anđeles Klipersima koji su na svom terenu savladali Sakramento 126:105 u nastavku NBA lige. Klipersi su čak četvrti put slavili nad Kingsima ove sezone ubedljivom igrom, uz 11 poena i pet asistencija Miloša Teodosića, dok je na drugoj strani Bogdanović ubacio dva više i imao isto toliko završnih dodavanja.
Meč je obeležio Lu Vilijams sa 26 pogodaka i nastavio sjajnu formu ovog meseca sa prosekom od 32,7 poena po utakmici.
Fantastičnu partiju pružio je još jedan srpski košarkaš, Nikola Jokić je sa 23 poena, devet skokova i sedam asistencija učestvovao u porazu svog Denvera na gostovanju San Antoniju 112:80.
Uz Jokića kod Denvera raspoložen je bio samo Geri Heris sa 18 pogodaka, kod Sparsa isto toliko je dao bivši košarkaš Partizana Davis Bertans, a Kavaji Lenard 19. Boban Marjanović ponovo nije dobio ni minut odlukom trenera Stena van Gandija u porazu Detroita u Čikagu 107:105 Ostali rezultati: Dalas - LA Lejkers 101:107 Šarlot - Oklahoma 91:101 Vašington - Bruklin 119:113 Toronto - Golden Stejt 123:127. (Tanjug)

Ljupke lampe „mis sisi”
„Kako su slatke. Mnogo ih volim! Ko kaže da su stvari samo – stvari? One su mnogo više od toga. One su naši prijatelji.” Tako je govorio dizajner dok je oblikovao ove ljupke, male stone lampe, najjednostavnije na svetu, ali i najomiljenije na tržištu tih devedesetih godina prošlog veka. Kao nekakve devojčice u zabavištu, u raznobojnim haljinicama: bele, crvene, plave, žute, ljubičaste... osvojile su svet.
Izrađene su od obojene tehnopolimer plastike i proizvedene u firmi „Flos”, u Breši u Italiji. Skladne i majušne, visoke su samo 28 cm. „Šta nas taj Stark zamajava, pa takvu lampu može da nacrta svako dete!?”, govorili su stručnjaci očekujući od superstara dizajna i njegovog raskošnog talenta, poznatog i priznatog od Njujorka, preko Pariza do Tokija, ako ne stalne senzacije ono bar neko efektno iznenađenje. „Pa eto, zaželeo sam se nakratko običnih, malih stvari”, odgovorio im je on. „Da predahnem malo od ekstravagantnih barskih stolica i ostalih hotelskih ekskluziviteta za bogate belosvetske džetsetere, kojima je i najekstravagantniji dizajn – dosadan.”
Ova lampica, koju je dizajner od milošte nazvao „mis sisi”, ima najobičniji gajtan, utikač i prekidač i pruža direktno i difuzno osvetljenje. Možete je staviti gde god vam se prohte, na sto, policu, komodu, uz uzglavlje, u sobu ili na terasu. Ona ne traži mnogo, ni para ni prostora, hoće samo da vam posluži i da je volite. I to je to.
Filip Stark je poznat po mnogo čemu, po svojoj duhovitosti i ironiji, po dosetki i vicu, i po veštom samoreklamiranju. Tačno je da lampu „mis sisi” može da nacrta i malo dete, ali samo je jedan Filip Stark koji na nju može da stavi svoj pečat i potpis. To vam je kao sa sličicom Pabla Pikasa. I da još usput za to ubere enormni pazar.
Dizajn treba da bude pošten i treba da usreći ljude

Filip Stark
Francuski dizajner rođen je 1949. godine u Parizu. Kao sin vazduhoplovnog inženjera, studirao je na Visokoj školi „Nisin de Kamondo”. Godine 1965. dobija prvu nagradu za dizajn nameštaja i od tada ne prestaje sa dobijanjem svih mogućih svetskih prestižnih priznanja na brojnim konkursima koji obuhvataju sve, od arhitekture, preko enterijera i nameštaja, do lampi pa čak i – držača za četkice za zube! Tu su i brojni detalji za aranžiranje enterijera, koje je teško nabrajati. Godine 1969. postaje art-direktor Studija „Pjer Karden”, za koji je uradio, ni manje ni više, nego 65 raznih projekata za nameštaj. Sedamdesetih godina radi kao samostalni umetnik, naročito se bavi enterijerima noćnih klubova. Istovremeno pravi put oko sveta, ne bi li upoznao planetu i ljude za koje dizajnira okruženje. Osamdesetih godina veoma je posvećen dizajniranju raznih tipova stolica, sa kojima postiže svetski uspeh. Radi projekat enterijera za privatni predsednički apartman u Jelisejskoj palati. Stiče međunarodnu reputaciju i uspešno se samoreklamira na duhovit i neposredan način. Projektuje hotelske enterijere u Njujorku i primenjuje ono najbolje iz francuske tradicije, ali na moderan način, u duhu vremena. Radi sve – od nameštaja, preko vaza, posuđa, do kvaka na vratima. Angažovan je od vodećih svetskih firmi za dizajn proizvoda. Oblikuje televizore, čak i motocikle! Putem dizajna želi da humanizuje tehnologiju. „Dizajn treba da bude pošten i treba da usreći ljude”, izjavio je Stark.
Arh. Radmila Milosavljević  
 www.dopisna-skola-ambijent.rs

Preslice doneli, konje stekli ovde
Banatsko Karađorđevo – Selo je nastalo tako što su ga podigli Ličani solunski dobrovoljci. Oni su na front stigli pravo iz Amerike, a onda su ih država i kralj nagradili zemljom koja ima je bila na raspolaganju u Banatu posle velike agrarne reforme. Mada su pre rata živeli u sasvim drugačijem podneblju oni su se ovde dobro snašli. U poljoprivredi su postali u celoj zemlji poznati proizvođači semena deteline lucerke, a ljubav predaka prema oružju neguju kroz lov koji je ovde bio i ostao veoma popularan.

Bataljon smrti
Čačak – Na ratnim poljima Srbije te 1914. oni su bili najlepši cvetovi i poslednja nada da će svojim mladalačkim žarom i besprimernim patriotizmom, koji će uneti među trupe iskusnih ali iznemoglih ratnika, razbiti Poćorekovu kaznenu ekspediciju i odbraniti čast svoje zemlje...
To se i dogodilo. Kada su napustili kasarnu u Skoplju i u besprekornom redu izašli na ulicu, masa sveta dočeka ih cvećem. Bilo je onih što nisu mogli da zadrže suze i jecaj: „Odoše đaci na front... Odoše đaci u smrt...” Buketi orošeni suzama padaju na ponosne mladiće, čiji se bajoneti i kaplarske zvezdice presijavaju na suncu...
Ovim slovima čačanski književnik Antonije Đurić opisuje stupanje u boj slavne srpske jedinice „Hiljadu trista kaplara”. I dodaje za „Politiku”:
– Već posle prvih borbi nazvan je „Bataljonom smrti”. Kasnije, dok je do kraja delio sudbinu svoje zemlje, nazvaće ga „Legendarni bataljon 1300 kaplara”. Ostaće zapisano da su duh vojske naročito podigle čuvene skopske đačke čete. To beše cvet inteligencije, ponos i budućnost naroda. Ovih 1300 mladića behu ona luča koja ozari duše potištenih vojnika, premorenih bitkama i velikim gubicima. Sokoleći svoje vodove, oni će se u novim borbama baciti na neprijatelja neodoljivom žestinom, naporedo sa oficirima i vojnicima. Krvave brazde ostaše u njihovim redovima... Istoričari tvrde da je to jedini primer u istoriji sveta da jedna država šalje na front, isključivo u borbene jedinice, svoj cvet, svoju budućnost, svoju celokupnu intelektualnu omladinu – i to kao poslednju nadu za spas svoje zemlje.
Književni nadgrobnik najslavnijem bataljonu Srpske vojske podigao je profesor dr Tadija Pejović (1892–1982), povesnicom „Moje uspomene i doživljaji 1892–1919”. U Prvom svetskom ratu i on je bio jedan od 1.300 kaplara, Drugi svetski rat proveo je u nemačkom ropstvu, a zatim, kao profesor Filozofskog i dekan Prirodno-matematičkog fakulteta u Beogradu, sagradio izuzetnu karijeru naučnika. Pa knjigom od zaborava odbranio saborce i presudne stranice srpske istorije.
Evo kako o kaplarima junacima i svojem vojevanju s njima pripoveda profesor Pejović...
„Samo Cerska bitka izbacila je iz stroja 259 oficira i 16.045 podoficira i vojnika. Trebalo je, dakle, što pre popuniti starešinski kadar. Tako je Vrhovna komanda odlučila da se đaci svih škola u Srbiji koji su dospeli za vojsku, kao i oni koji su bili odložili služenje roka do završetka školovanja, pozovu u vojsku i pripreme za starešine... Sva školska omladina iz više generacija našla se u Skoplju...
Za to vreme na Savi i Drini vodile su se žestoke borbe. Đaci su stoga užurbano obučavani u ratnim veštinama i komandovanju manjim jedinicama. Četiri čete đaka, preko Lapova i Kragujevca, otišle su za Gornji Milanovac, za Prvu i Treću armiju, a dve čete preko Lapova i Mladenovca za Aranđelovac, za Drugu armiju.
Ja sam sa svojim školskim drugom Milojem Rajkovićem raspoređen u Prvu četu, Prvog bataljona 19. pešadijskog puka prvog poziva Šumadijske divizije. U četu smo, u Vreocima, došli 20. novembra. U putu smo unapređeni u podnarednike. Već sutradan bio sam na predstraži u neposrednoj blizini Štaba. Vojnici su me u početku gledali sa žaljenjem što sam došao tako mlad i školovan da poginem.
Naš bataljon krene da pojača borbeni poredak trećepozivaca koji su se nalazili kod Požarevca, na položaju Zabele. Sa rastojanja od jedva pedesetak metara zasuše nas paklenom mitraljeskom vatrom. Nemci su krenuli na juriš, ali mi smo ih odbili, padali su kao snopovi. U toj borbi, 12. oktobra 1915, naš bataljon je prepolovljen. Pogibe tu, na moje oči, moj školski drug narednik – đak Miloje Rajković. A u Kolubarskoj bici poginulo je 400 đaka...
...Onog septembra 1918. video sam strašan prizor – bukve polomljene, ljudska tela iskomadana i razbacana po zemlji. Poneki Bugarin živ, ali ošamućen, izvlači se iz rova i ječi. Malo ih je koji su preživeli napad naše artiljerije.
Opet mi se misao vraća na Skoplje, na drugove iz mladosti, na đake – kaplare. Bilo nas je na početku 1600, ali su neki zbog slabog zdravlja, ili što su bili premladi – odbijeni. Ta slika je bila divna: niko nije mogao da se pomiri sa tim da je bio odbijen; smatrali su da je to uvreda, poniženje. Otadžbina je bila u opasnosti, a njihova pomoć je odbijena! Neki su svim silama nastojali da sebe učine starijim, izmišljali su da su stariji godinu-dve.
Ali, bilo je i drugih situacija. U Skoplje je došao i Milorad Masalović Senja u vojničkoj uniformi, sa činom kaplara. On je kao svršeni maturant jula 1914. kao dobrovoljac stupio u Peti pešadijski prekobrojni puk i učestvovao u ljutoj bici na Ceru.
Pokazao je izvanrednu hrabrost i unapređen u čin kaplara. Kad se našao pred lekarskom komisijom niko ga nije ni pogledao: rečeno mu je da ide kući, jer njegovo godište nije pozvano. Predsednik lekarske komisije, sanitetski pukovnik Žerajić, savetovao mu je da se vrati kući, da sačeka poziv svoje generacije.
Masalović se nije pokolebao. Zauzeo je stav mirno i rekao: ’Zar sam ovako mlad mogao biti na Ceru, tući se sa neprijateljem, a ne mogu sada biti u đačkoj četi?’ Komisija je popustila i Masalović se našao u đačkom bataljonu. Ali, kao i mnoge druge, smrt ga je ubrzo pokosila...” – ispisao je u svojim sećanjima matematičar i naučnik Tadija Pejović.

Pre 140 godina Turci napustili Srbiju
Niš – Brojnim manifestacijama u Nišu i celoj južnoj Srbiji ovog januara obeležava se 140 godina od oslobođenja od turskog ropstva, kada se posle četiri i po veka srpska zastava prvi put zavijorila na Stambol kapiji niške Gradske tvrđave.
Na bedeme tvrđave zastavu je 11. januara 1878. godine postavio Nišlija Todor Stanković, pripadnik Tajnog komiteta niških zaverenika i član organizacije za oslobođenje grada. Time je označeno da je srpska vojska ušla u grad.
Niš je oslobođen od Turaka u Srpsko-turskom ratu, posle čega je poražena turska vojska napustila i celo područje juga Srbije. Posle toga više nijednog turskog vojnika nije bilo na srpskoj teritoriji.
Borbe za oslobođenje Niša i srpskog juga, koji je još uvek bio pod turskim ropstvom (teritorija na severu od Save i Dunava sve do Aleksinca na jugu, bila je davno pre toga oslobođena i Srbija je već imala status kneževine) započele su 13. decembra 1877. godine, kada je Turskoj objavljen rat.
Borbe su vođene na širokom području oko okupiranog područja Srbije – od padina Kopaonika do obronaka Stare planine, a na frontu su bila tri korpusa Srpske vojske – Moravski, Timočki i Šumadijski.
Posle danonoćnih borbi u predvečerje 10. januara 1878. godine turska vojska je zbog velikih gubitaka u ljudstvu zatražila primirje, što je Komanda Srpske vojske, koju je u borbama za oslobođenje predvodio đeneralštabni pukovnik Milojko Lešjanin, odbila. U zoru 11. januara oslobodioci su trijumfalno ušli u Niš, nakon čega su komandant Niša Halil-paša i njegov zamenik Rašid-paša potpisali kapitulaciju.
U niškoj tvrđavi 11. januara 1878. godine zaplenjena je turska telegrafska stanica odakle je telegrafista Vasilije Paskaljević, Jermenin po narodnosti, uz pomoć jednog turskog čauša uspostavio telegrafsku vezu između Niša i Aleksinca, tako da je knez Milan Obrenović istoga dana obavešten da je Niš konačno oslobođen.
Četiri dana kasnije, 15. januara 1878. godine, Milan Obrenović je na belom konju i u pratnji svoje svite trijumfalno ušao u Niš, gde su ga svečano dočekali stanovnici oslobođenog grada i vojnici oslobodioci. Toga dana u Nišu se zaorila pesma „Oj, ti Nišu, beli Nišu, u teb’ više paše nema”.
U borbama za oslobođenje Niša je, prema istorijskim dokumentima, poginulo 120 srpskih vojnika, a njih 790 je ranjeno. Gubici turske vojske bili su mnogo veći. Srpska vojska je od Turaka zaplenila 267 topova, 13.407 pušaka i 780 revolvera, ogromnu količinu baruta u drugih ubojnih sredstava.
Narednih nedelja te iste 1878. oslobodioci hrabre Srpske vojske proterali su Turke iz svih krajeva na jugu i jugoistoku Srbije.

Ljaljina škola sačuvala dragocene podatke
Istorijski arhiv „Srem” iz Sremske Mitrovice pripremio je izložbu „Ruska emigracija i njihovi potomci u Sremu i Sremskoj Mitrovici” povodom 100 godina od emigracije Rusa u Srem. Postavka će biti otvorena večeras u 18 časova u galeriji „Lazar Vozarević” u Sremskoj Mitrovici. Autori izložbe su četvoro istoričara: Nenad Ninković i Goran Vasin sa Filozofskog fakulteta u Novom Sadu, Nada Simić Lemajić iz Istorijskog arhiva „Srem” i Suzana Milovanović iz Muzeja Vojvodine.

Zasluge Stojana Novakovića
Imajući u vidu ogromnu ulogu Stojana Novakovića u kulturnom uzdizanju srpskog naroda, tumačenju njegovog jezika, utvrđivanju njegove prošlosti, zatim političkom obrazovanju, oblikovanju njegovog društvenog bića, predočavanju budućnosti, Srpska akademija nauka i umetnosti je još davne 1992. godine, povodom sto pedeset godina od njegovog rođenja, organizovala naučni skup – razume se, njemu posvećen. S obzirom na to da je vreme pokazalo neprolaznost rezultata koje nam je Novaković ostavio, i da nova istraživanja, na prvom mestu arhivska, i nova tumačenja, potvrđuju osnovanost podsećanja na ovu veliku ličnost, taj cilj imao je i skup u povodu 175 godina od njegovog rođenja.

Otkriće fragmenata koji su inspirisali Danijela Defoa
Oštar, gotovo urokljiv pogled, razbarušena tamna kosa i gusta brada, utisak nezaustavljivog i neustrašivog čoveka „izbija” iz svakog pokušaja opisa jednog od najozloglašenijih gusara – Crnobradog. Literatura je prepuna priča o Edvardu Tiču koji je poznatiji kao Crnobradi. „Lik i delo” gusara koji se odmetnuo iz službe engleske kraljice i „operisao” oko Zapadnoindijskih ostrva i Severne Amerike predmet je silnih predanja poput nestvarnih iskaza o fitiljima koje je nosio ispod šešira kako bi zaplašio neprijatelje. Mnoga od njih poslužila su i kao inspiracija za filmska dela, među kojima je i blokbaster „Pirati sa Kariba”. I baš u godini kada se navršava tri veka od smrti Crnobradog, arheolozi iz Severne Karoline došli su do zanimljivog otkrića.
Istražujući olupinu broda „Osveta kraljice Ane”, kojim je upravljao Crnobradi, pronašli su 16 majušnih fragmenata papira. U dnu brodskog topa, u mulju, stajali su vredni papirići. Posle meseci konzervacije pronađenih fragmenata, od kojih je najveći bio veličine američke kovanice od 25 centi, otkrili su da su na nekima vidljive i poneke reči...          
Arheolozi su zaključili da fragmenti papira potiču iz daleke 1712. godine, iz knjige kapetana Edvarda Kuka „A Voyage to the South Sea, and Round the World, Perform’d in the Years 1708, 1709, 1710 and 1711”. Ovaj dnevnik, koji je više puta objavljivan, beleži sva putovanja, uz mape novootkrivenih mesta, od Gvajakila u Ekvadoru, do obala Kalifornije, ili opisa moćnog Amazona.
Baš u toj knjizi nalazi se i priča o spasavanju škotskog mornara Aleksandra Selkirka sa ostrva u južnom Pacifiku. Priča o mornaru koji je, nakon brodoloma, četiri godine bio zarobljen na pustom ostrvu usred Tihog okeana bila je inspiracija Danijelu Defou za čuveni roman iz 1719. godine „Robinzon Kruso”. 
Konzervatori iz Severne Karoline sa Odeljenja za prirodne i kulturne resurse saopštili su da papir, s obzirom na to da je organski materijal, veoma retko biva sačuvan nakon brodoloma:
„Ovo jedinstveno otkriće sa broda `Osveta kraljice Ane` jeste arheološki dokaz o knjigama koje su se nosile na brodove početkom 18. veka. Istorijski podaci donose nekoliko referenci o knjigama koje su se nalazile na brodovima, ali bez konkretnih naslova. Zato je ovo otkriće prvi dokaz o njihovom prisustvu na brodu”, stoji u saopštenju konzervatora, koje je preneo AP.
Crnobradi je predvodio brod „Osveta kraljice Ane”, koristeći ga prevashodno kao glavno oružje za zarobljavanje brojnih trgovačkih brodova širom Kariba. Brod se nasukao 1718. uz obalu britanske kolonije Severne Karoline, a iste godine ozloglašeni gusar je preminuo.
Tek 1996. godine kraj obala Severne Karoline podvodni arheolozi otkrili su ostatke broda za koji se pretpostavljalo da je „Osveta kraljice Ane”. Potvrda je stigla tek 2011. kada je zaključeno da olupina zaista jeste brod Edvarda Tiča, i tada započinje posao arheologa na otkrivanju i prezervaciji artefakata iz brodskih ostataka.
Istoričar Sajmon Lejton kazao je za „Gardijan” da nije neobično što su mnogi pirati u vreme Crnobradog znali da čitaju i nosili knjige tokom plovidbi:
„Ali, opet to ne znači da su bili uronjeni u takvu literaturu. S obzirom na to da su papiri pronađeni u brodskom topu, to pokazuje i da su imali i izvesno nepoštovanje spram knjiga”. 
Konzervatori planiraju da pronađene artefakte izlože javno na tristogodišnjicu smrti Crnobradog koja se navršava 22. novembra.

Trgovcima objavili „rat” zbog kriške karfiola
Lanac supermarketa „Marks i Spenser” u Velikoj Britaniji povukao je sve zalihe „odreska od karfiola” iz svojih prodavnica nakon žestoke kritike javnosti, preneo je „Indipendent”. Britanci su pokrenuli kampanju za sklanjanje sa polica ovog proizvoda pošto su korisnici društvenih mreža u revoltu objavljivali fotografije izuzetno skupih komada karfiola, zapakovanih u plastične kese.
„Marks i Spenser” je dve tanke šnite karfiola, prelivene biljnim sosom, prodavao po višoj ceni, a kupci su se takođe bunili zbog bespotrebne ambalaže kojom se zagađuje okolina.

Sudija Ađijus: Tribunal sudio pojedincima, a ne državama
SARAJEVO – Sudija Mehanizma za krivične sudove MKSJ Karmel Ađijus izjavio je da je mandat Tribunala u Hagu bio da sprovede istragu i krivično goni pojedince odgovorne za kršenja međunarodnog humanitarnog prava na teritoriji bivše Jugoslavije, a ne neku državu.
Stoga je, kako je kazao u intervjuu za dnevni list Avaz, sasvim pogrešno reći da je Tribunal mogao pripisati odgovornost za ono što se dešavalo tokom sukoba u bivšoj Jugoslaviji bilo kojoj državi.
„Isto tako je podjednako pogrešno reći da je Tribunal mogao 'osloboditi' bilo koju državu takve odgovornosti”, istakao je Ađijus, prenosi Fena.
Naglasio je i da pravda predstavlja preduslov za dugoročan mir i stabilnost regiona.
„Nasleđe Međunarodnog suda biće ključno u omogućavanju budućim generacijama da shvate prošlost i suoče se s njom”, rekao je Ađijus. (Tanjug)

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.

Ubijen u lovu iza naselja Mirijevo
Muškarac B. M. star 75 godina preminuo je juče ujutru posle nesreće u lovu iza beogradskog naselja Mirijevo 4. Prema nezvaničnim saznanjima, njega je u glavu pogodio metak iz puške koju je slučajno ispustio I. V. (77) koji je sa njim išao u lov.
Kako se saznaje iz MUP-a, nesrećni slučaj odigrao se juče oko 10 časova na kilometar, dva od poslednjih stambenih objekata u naselju Mirijevo 4.
Prema rečima portparolke Hitne pomoći Nade Macure, ekipa koja je stigla na lice mesta samo je mogla da konstatuje smrt. Ona navodi da je dežurna služba zvaničan poziv primila u 9.46 sati, kao i da se lovište gde se nesreća dogodila nalazi na dva kilometra udaljenosti od vrha ulice Ljubiše Miodragovića.
B. M. je povredama podlegao na licu mesta, a lekari su evidentirali ranu od metka na glavi. Nezvanično se čuje da su neposredno pre nesrećnog slučaja pomenuta dvojica lovaca hodali jedan pored drugog, a onda je I. V. iz za sada nepoznatih razloga ispustio oružje koje je slučajno opalilo.
Kako se zaista sve odigralo pokazaće istraga. U svakom slučaju, kod nas ne postoji poseban krivičnopravni termin ubistvo u lovu, već se ovakvi događaji, koji nisu retkost, tretiraju kao potencijalna opasnost, budući da je reč o ljudima koji nose oružje i pucaju.
Prema našem Krivičnom zakoniku ubistvo u lovu se kvalifikuje kao ubistvo iz nehata, jer učinilac nije imao umišljaj da nekoga liši života, već je delovao nesmotreno i nedovoljno brižljivo. Predviđena kazna je od šest meseci do pet godina zatvora.
Ovakvi događaji su uglavnom nesrećni slučajevi, budući da u lov najčešće idu prijatelji, rođaci, kumovi…

Srpska forenzičarka među devet najboljih u svetu
Novi Sad - Dr Dragana Zgonjanin Bosić iz Centra za sudsku medicinu, toksikologiju i molekularnu genetiku Kliničkog centra Vojvodine (KCV) na nedavno održanom Međunarodnom Kongresu Društva za forenzičku genetiku u Seulu uvrstena je među najbolje naučnike u oblasti forenzičke analize u 2017. godini.
Jedan od pet radova koliko je prezentovala dr Dragana Zgonjanin Bosić na ovom skupu, našao se među devet nagrađenih prestižnim priznanjem društva koji okuplja najistaknutije forenzičare sveta.
„Predstavila sam rezultate pet različitih istaživanja iz oblasti kojima se bavi DNK laboratorija Instituta za sudsku medicinu KCV-a. Dva rada su bila rezultat saradnje sa forenzičarima Departmana za forenzičke nauke i kriminalistiku policije Dubajia, koji su se bavili ispitivanjem novih Y- hromozomskih markera, odnosno kratkih ponavljajućih tandema, objašnjava dr Zgonjanin Bosić, stalni sudski veštak forenzičke genetike i sudskomedicinske toksikologije i šef Odseka za DNK analizu.
Prema njenim rečima ta ispitivanja ponudiće „obećavajuće rezultate u rasvetljavanju nekih krivičnih dela, pružajući specifičnu i osetljivu detekciju muške DNK, prvenstveno kod dela seksualnih zlostavljanja” .
Kako objašnjava radila je na uzorcima populacije iz Srbije kako bi zajedno sa kolegama kreirala i ispitala stepen mutacije novih „Y” markera nazvanih brzomutirajući, a koji pružaju neke mogućnosti koje forenzika do sada nije imala kao pomoć u delima silovanja.
Srpska forenzičarka, za priznanje da su njena otkrića, među gotovo 600 radova koliko ih je predstavljeno u Seulu, gde se okupilo 700 učesnika iz 68 zemalja, uvrštena među devet najboljih, pre svega, zahvalna je,kako kaže, kolegama iz policije u Dubajiu.
„Imala sam status i prilike koje se retko pružaju, posebno zahvaljujući direktoru DNK i biološkog odeljenja Departmana za forenzičku nauku i kriminologiju policije Dubajia majoru dr Rašedu Algafriju, koji se svojski potrudio da dobijem uvid u metode i principe rada kolega iz Ujedinjenih Arapaskih Emirata.„
Priznanje iz Seula za nju predstavlja svojevrsno priznanje i za dugogodišnji rad u oblasti forenzičke genetike, kome je ona unutar Kliničkog centra Vojvodine posvećena još od 2003. godine.
Objašnjava da na DNK labaratoriji za sudsku medicinu KCV-a radi analize na forenzičkim uzorcima pri obradi kriminalnističkih slučajeva, na zahtev tužilaštva, viših i osnovnih sudova , radi analize identifikacija obdukovanih osoba kada to nije moguće utvrditi klasičnim metodama, analize za utvrđivanje spornog roditeljstva...
Najlakšim „stvarima” smatra uzorke koji obiluju krvlju, nešto više problema ima sa onim uzorcima koji su dugo bili pod vodom, ali je kao posebno interesontan izabrala rad sa kostima, što je često u forenzičkoj praksi najzahtevniji posao.
„Mislim da je za DNK analitičara i forenzičara izazov odgovoriti na zahteve moderne forenzike, koji podrazumevaju kvalitetno obrađivanje dostavljenih uzoraka u što kraćem vremenskom roku. Veoma je lako kada imamo na raspolaganju uzorke krvi, ali to nije uvek slučaj. Često su predmeti obrade kontaktni DNK, odnosno deponovani DNK na predmete prilikom dodira i tada smo suočeni sa izazovima da nam nije na raspolaganju dovoljna količina DNK”, objašnjava dr Gonjanin Bosić i napominje posebno važnost očuvanja uzorka DNK .
Ističe da je važno pratiti najnovija dostignuća i koristiti savremenu tehnologiju, jer kako kaže, raste potreba pravosuđa za DNK analizama,a ,kako navodi, moderna analiza uzoraka sada omogućava uspešno DNK profilisanje i na onim uzorcima koji su stari i više od jedne decenije.
Napominje da joj je svaki slučaj važan i priseća se i nekih gotovo holivudskih razrešenja slučajeva uz pomoć DNK profilisanja, poput identifikacija tela stradalih na Žabaljskom mostu kada je u sudaru autobusa i kamiona 25 putnika završilo u Tisi.
Zahtevna i teška je bila identifikacija petnaestočlane grupa kosovskih Albanaca iz 2009. godine koji su stradali prilikom ilegalnog prelaska granice. Mahom su to bile žene i deca. Analiza je zahtevala identifikaciju tela koja su sukscesivno pronalizili nekoliko meseci posle nesreće, priseća se forenzičarka i nabraja da se u njihovoj labaratoriji analizirani razni predmeti, od razbojinštava i teških krađa, preko krijumčarenja ljudi i narkotika do teških ubistava i silovanja, čak i silovanja i ubijanja dece.
Za sebe tvrdi da je više praktičar nego li naučnik, ali pun pogodak, je kaže kada naučni rezultat može da se primeni u svakodnevnom radu forenzičara i rešavanju slučajeva. (Tanjug)

Naučnici vole da sade drveće
Institut za fiziku u Beogradu pominje se često kao jedna od vodećih naučno-istraživačkih institucija u Srbiji i regionu. Prepoznatljiv po istraživačima, opremljenosti laboratorija, uspešnoj međunarodnoj saradnji, broju i kvalitetu objavljenih naučnih radova, povratku i zapošljavanju najboljih stručnjaka iz dijaspore, kao i stranaca. Međutim, malo ko zna za neobičan park ove kuće nauke, za koji smo čuli zahvaljujući hrastu lužnjaku. Recimo, u dvorištu Instituta hrast lužnjak je zasadio prof. dr Dejan Stojković s Državnog univerziteta Njujorka u Bafalu, poput mnogih drugih uglednih naučnika i prijatelja ove institucije, o čemu svedoče metalne pločice s njihovim imenima i latinskim nazivom posađenog drveta.

Zbirke zadataka od utorka u prodaji
Zbirke zadataka iz srpskog, odnosno maternjeg jezika, matematike i kombinovanog testa za pripremu đaka koji polažu malu maturu su odštampane i mogu se nabaviti već od sutra u knjižarama „Prosvetnog pregleda” i drugim knjižarama širom Srbije ili pouzećem. Zbirke su dragocena pomoć osmacima da što bolje provere znanje pre konačnog izlaska na ispitni megdan u junu jer im približavaju model zadataka koji će se naći na završnom ispitu.
Svaka zbirka sadrži po 450 zadataka – jedna petina je nova u odnosu na prethodnu godinu i svi su raspoređeni na osnovni, srednji i napredni nivo. Na kraju publikacija, koje je pripremio Zavod za vrednovanje kvaliteta obrazovanja i vaspitanja, nalaze se rešenja. Zbirke su štampane i na jezicima nacionalnih manjina.
Sve tri zbirke koštaju kao i prošle godine, 670 dinara, a pojedinačno, cena Zbirke za srpski (maternji) iznosi 300 dinara, za matematiku 190, dok će se Zbirka zadataka za kombinovani test prodavati za 180 dinara. Osmaci koji žele da vežbaju zadatke i pitanja koji su bili na testovima prethodnih godina mogu da ih kupe po ceni od 200 dinara.
U novom broju „Prosvetnog pregleda” (koji će se naći pred čitaocima 18. januara) biće objavljen kalendar takmičenja za nadarene i talentovane osnovce i srednjoškolce.

Agent iz Srbije spasava američke pašnjake
Pašnjake Montane (SAD) i Britanske Kolumbije (Kanada) šezdesetih godina prošlog veka napao je korov Linaria vulgaris, nanoseći ogromne štete tamošnjem stočarstvu. Nizale su se decenije bezuspešnih pokušaja da se štetočinska biljka evroazijskog porekla iskoreni. Tako je bilo do pre tri godine, kada je na severnoameričke pašnjake stigao – biološki agent iz Srbije. Reč je o insektu Rhinusa pilosa, prirodnom neprijatelju pomenutog korova. Njegovom „regrutovanju” prethodila su višegodišnja istraživanja, kako bi se pouzdano utvrdilo da insekt na „gostujućem” terenu neće prouzrokovati nikakvu kolateralnu štetu. Taj proces sproveo je tim entomologa beogradskog Instituta za zaštitu bilja i životnu sredinu (IZBIS), nakon čega je moćni biološki agent poslat u prekookeansku misiju.

Od nekih diploma nikakva korist
Već nekoliko godina, izuzev u 2017, u Srbiji se povećava udeo nezaposlenih s visokom i višom školskom spremom među ukupnim brojem onih koji traže posao. Godine 2011. oni su činili 12,1 odsto populacije na spiskovima Nacionalne službe zapošljavanja, 2012. bilo ih 13,9, zatim su 2014. dospeli do 14 procenata, a rekord je zabeležen 2016. kada ih je bilo 14,8 odsto. Dok u istom periodu neke slabije obrazovane kategorije beleže čak blagi pad ukupnog broja nezaposlenih, naši diplomci od 2012. godine uglavnom premašuju sto hiljada onih koji su registrovani na evidenciji NSZ-a.
Izuzetak zabeležen prošle godine doveo je do pada broja nezaposlenih i u ovim stepenima stručne spreme, ali to ne umanjuje utisak da Srbija ima isuviše onih koji su ,,završili najviše škole” – za biroe rada.
Jedina uteha je u tome da po ovim visokim procentima naša država nije izuzetak: prema podacima iz jula prošle godine, Hrvatska je među nezaposlenim stanovništvom kao i Srbija imala 14,5 odsto onih sa šestim i sedmim stepenom stručnosti, dok je u Crnoj Gori u decembru 2016. skoro svaki peti bez posla bio s diplomom fakulteta ili više škole.
U decembru prošle godine među onima koji traže posao u Srbiji je bilo i 182 doktora nauka, dok ih je recimo 2013. registrovano 64. Međutim, Slovenija je na birou rada iste godine imala 129 doktora nauka, što znači da se manje-više sve zemlje s ovog područja suočavaju s nezaposlenošću onih u koje se tokom školovanja finansijski najviše ulaže.

Vulin: U Srbiji trenutno oko 4.000 migranata
Ministar odbrane Aleksandar Vulin obišao je, u pratnji načelnika Generalštaba Vojske Srbije generala Ljubiše Dikovića, pripadnike Zajedničkih snaga Vojske Srbije i MUP-a Srbije, angažovane na obezbeđenju državne granice na objektu „Mokranje” kod istoimenog graničnog prelaza.

„Na teritoriji Srbije se danas nalazi nešto oko 4.000 migranata, što je svakako broj koji možemo da kontrolišemo. Njihov daleko najveći broj se nalazi u našim prihvatnim centrima, gde su kontrolisani, gde su medicinski zbrinuti i na svaki drugi način zaštićeni” rekao je Vulin. Prema njegovim rečima, mešovite snage vojske i policije su za ovih godinu dana sprečile oko 22.000 migranata da ilegalno uđu u našu teritoriju.

Po obilasku su pukovnik Vladeta Baltić, komandant Zajedničkih snaga i glavni policijski savetnik Nenad Vučić, načelnik Regionalnog centra granične policije prema Republici Bugarskoj, rekli da je saradnja vojske i policije na visokom nivou, da se zajedničkim radom kreiraju zadaci i uspešno realizuju, što je doprinelo bitnom smanjenju ilegalnih migranata na ovom prostoru.
(Tanjug)

Donatorski doručak za obnovu Prve kragujevačke gimnazije
Kra­gu­je­vac – U Pr­voj kra­gu­je­vač­koj gim­na­zi­ji, ko­ja je če­tvr­tog ja­nu­a­ra uju­tru te­ško ošte­će­na u pod­met­nu­tom po­ža­ru, ju­če u 10 i 30 pri­re­đen je do­na­tor­ski do­ru­čak u or­ga­ni­za­ci­ji udru­že­nja „300 Kra­gu­jev­ča­na”. Po­zi­vu su se oda­zva­li biv­ši i sa­da­šnji pro­fe­so­ri i uče­ni­ci ove ško­le, broj­na stu­dent­ska udru­že­nja i sport­ski klu­bo­vi, pri­vred­ne or­ga­ni­za­ci­je i is­tak­nu­ti po­je­din­ci iz kul­tur­nog i na­uč­nog ži­vo­ta gra­da. Vi­še de­se­ti­na Kra­gu­jev­ča­na s de­com do­šlo je da po­ka­že so­li­dar­nost, još jed­nom iz­ra­zi ogor­če­nje zbog van­dal­skog či­na i nov­ča­nim pri­lo­zi­ma po­mog­ne ob­no­vu naj­sta­ri­je srp­ske ško­le ju­žno od Sa­ve i Du­na­ve.
Pr­va kra­gu­je­vač­ka gim­na­zi­ja po­če­la je da ra­di 1833, po od­lu­ci kne­za Mi­lo­ša Obre­no­vi­ća, a 2008. po­no­vo je pro­gla­še­na obra­zov­nom usta­no­vom od na­ci­o­nal­nog zna­ča­ja. 
U po­ža­ru za či­je je pod­me­ta­nje osum­nji­čen Ne­ma­nja Gra­vri­lo­vić (37), od­ra­ni­je po­znat po­li­ci­ji, pot­pu­no su uni­šte­ni na­stav­nič­ka kan­ce­la­ri­ja, kan­ce­la­ri­ja di­rek­to­ra ško­le, kao i ad­mi­ni­stra­tiv­ne pro­sto­ri­je. Ošte­će­na je i jed­na uči­o­ni­ca.
Pre­ma re­či­ma mi­ni­stra pro­sve­te, na­u­ke i teh­no­lo­škog raz­vo­ja Mla­de­na Šar­če­vi­ća, šte­ta pri­či­nje­na na me­đu­spra­tu i pri­ze­mlju sta­rog zda­nja iz 19. ve­ka, ko­je se kao kul­tur­no­i­sto­rij­ski spo­me­nik na­la­zi pod za­šti­tom dr­ža­ve, iz­no­si oko 20 mi­li­o­na di­na­ra. Oko 14 mi­li­o­na di­na­ra po­treb­no je za iz­vo­đe­nje gra­đe­vin­skih ra­do­va, a oko šest mi­li­o­na za na­bav­ku uni­šte­ne opre­me. Va­tre­na sti­hi­ja je pro­gu­ta­la vred­nu ri­zni­cu sli­ka, sta­re knji­ge iz bo­ga­tog bi­bli­o­teč­kog fon­da, kao i deo ra­ču­no­vod­stve­ne i knji­go­vod­stve­ne do­ku­men­ta­ci­je. Na sre­ću, škol­ski dnev­ni­ci su sa­ču­va­ni.
Oku­plje­ne su­gra­đa­ne ju­če je po­zdra­vi­la di­rek­tor­ka Pr­ve kra­gu­je­vač­ke gim­na­zi­je Sla­vi­ca Mar­ko­vić, ko­ja je za naš list po­no­vi­la da ško­la, zbog vi­so­kog nov­ča­nog iz­no­sa, ni­kad ni­je bi­la osi­gu­ra­na. Ume­sto na­pla­te osi­gu­ra­nja, upra­va kra­gu­je­vač­kog hra­ma zna­nja, či­ji uče­ni­ci osva­ja­ju broj­ne do­ma­će i me­đu­na­rod­ne na­gra­de sva­ke go­di­ne, po­zva­la je Kra­gu­jev­ča­ne da svo­jim pri­lo­zi­ma ubr­za­ju ob­no­vu ško­le ko­ju su po­ha­đa­li ne­ki od naj­ve­ćih srp­skih dr­žav­ni­ka, voj­sko­vo­đa, na­uč­ni­ka i kul­tur­nih po­sle­ni­ka, po­put Ni­ko­le Pa­ši­ća, Ra­do­mi­ra Put­ni­ka, Ra­do­ja Do­ma­no­vi­ća i Dra­go­sla­va Sre­jo­vi­ća.
S na­me­rom da se ošte­će­nja što pre sa­ni­ra­ju, udru­že­nje „300 Kra­gu­jev­ča­na” otvo­ri­lo je na­men­ske ra­ču­ne na ko­je su ju­če upla­će­ne pr­ve su­me nov­ca.
Osim dr­žav­nih or­ga­na, plan ob­no­ve Pr­ve kra­gu­je­vač­ke gim­na­zi­je po­dr­ža­lo je i grad­sko ru­ko­vod­stvo. Po­što je po­sle lo­ka­li­za­ci­je po­ža­ra iz­ja­vio da je sa­ni­ra­nje šte­te pri­o­ri­tet lo­kal­ne sa­mo­u­pra­ve, gra­do­na­čel­nik Kra­gu­jev­ca Ra­do­mir Ni­ko­lić je dao na­log ko­mu­nal­nim slu­žba­ma da po­mog­nu u raš­či­šća­va­nju zga­ri­šta. Ta­ko­đe, Re­gi­o­nal­na pri­vred­na ko­mo­ra Šu­ma­di­je i Po­mo­ra­vlja for­mi­ra­la je kon­zor­ci­jum pred­u­ze­ća ko­ja će po­mo­ći da se ško­la što pre ospo­so­bi za re­dov­ne ak­tiv­no­sti. Ra­di bez­bed­no­sti pro­ce­sa na­sta­ve, đa­ci­ma Pr­ve kra­gu­je­vač­ke gim­na­zi­je je pro­du­žen pr­vi deo zim­skog ras­pu­sta, pa će se u uči­o­ni­ce vra­ti­ti u po­ne­de­ljak, 15. ja­nu­a­ra.

Širom Srbije dočekana srpska Nova godina
Beograđani su srpsku Novu godinu dočekali uz veliki vatromet ispred Hrama Svetog Save, kao i uz koncerte na otvorenom ispred zgrade opštine Zvezdara.
Ovogodišnju proslavu srpske Nove godine kod Hrama obeležili su horovi muzičkih škola „Stanković” i „Grocka”, muzički program „Shake and Spear”, bdenije i moleban kao i tradicionalni vatromet tačno u ponoć.
Na platou ispred zgrade opštine Zvezdara u Bulevaru kralja Aleksandra za besplatnu zabavu na otvorenom zaduženi su Miligram i Dženan Lončarević.
Po tradiciji, u Skadarliji koja je najpopularnija oko novogodišnjih praznika, bilo je vrlo živo a restorani su bili puni. Gosti su dočekivani kuvanom rakijom, kako red nalaže.
U crkvama se drži praznično bdenje, moleban koji se služi na kraju svake godine.
Srpska Nova godina dočekana je i u drugim gradovima, Novom Sadu, Nišu, Čačku, Somboru, Jagodini....
Kultni slovenački industrijal sastav „Lajbah” nastupio je na dočeku pravoslavne Nove godine u prepunoj Velikoj sali Srpskog narodnog pozorišta u Novom Sadu.
U okviru dočeka pravoslavne Nove godine u Maloj sali SNP nastupila je instrumentalna petorka „Imar”, koja je već od prvih taktova svoje tradicionalne keltske muzike „kupila” sve prisutne, prenevši ih zvukom vekovima unazad na irska i britanska ostrva.
Kao specijalni gost, na nastupu „Imara” pojavio se poznati izvođač grlenskog i vizantijskog muzičkog stila Slobodan Trkulja, u čijoj muzici inspirisanoj Srbijom i Balkanom su uživali svi u Maloj sali SNP-a.
U organizaciji Fondacije „Novi Sad 2021” 13. januara se povodom dočeka pravoslavne Nove godine na 38 različitih lokacija predstavilo preko 150 izvođača raznih žanrova muzike, a po prvi put u istoriji organizovanja proslave tog praznika, svi događaji su održani u zatvorenom prostoru.
Muzikom, igrom i pevanjem tri kulturno umetnička društva u holu Železničke stanice u Novom Sadu obeležen je početak proslave dočeka pravoslavne Nove godine u Novom Sadu.
Doček je organizovan i na Gradskom trgu u Čačku, uz Dejana Petrovića i Big bend orkestar.
Na Zlatiboru je pravoslavna Nova godina dočekana na Kraljevom trgu uz zvezde Granda Nemanju Stevanovića i Jelenu Gerbec.
U zlatiborskom selu Jablanica tradicionalno je organizovan doček onako kako se u Srbiji nekada slavila.
Ispred crkve posvećene Pokrovu Presvete Bogorodice organizovana je služba, paljenje ostataka badnjaka, a organizovan je i kulturno-umetnički program.
Građani Jagodine, Despotovca, Svilajnca dočekali su sinoć srpsku Novu godinu uz muziku na gradskim trgovima.
Oko 2.000 građana, svih uzrasta, prema proceni policije, sinoć je na Skveru omladine u Jagodini, dočekalo Novu godinu uz folk pevača Milana Topalovica - Topalka, a u ponoć je priređen bogat i raskošan vatromet u centru grada.
Građani Despotovca, veselo, uz poznatu srpsku pevačicu Veru Matović, dočekali Novu godinu na Trgu despota Stefana, a građani Svilajnca, na Trgu Stevana Sinđelića, uz trubače i orkestar Bojana Krstića, pobednika Sabora trubača u Guči prošle godine. Organizovani su dočeci i u Nišu, Jagodini, Somboru i drugim gradovima.
Za srpsku Novu godinu u crkvama se organizuje praznično bdenje, moleban koji se služi na kraju svake godine. Po običajnom kalendaru, tokom noći se ne spava, a običaj je i da se u toku noći služi vruća rakija, vino i krofne.
Pravoslavna nova godina u našem narodu se naziva i Mali Božić, jer se na taj dan završavaju božićne svečanosti. U domovima je u susret prazniku porodica na okupu, a trpeza bogata. (Tanjug)

U trci lekari, dekani, umetnici, sportisti...
Direktor Univerzitetske dečje klinike u Beogradu i profesor Medicinskog fakulteta dr Zoran Radojičić prvi je na listi „Aleksandar Vučić – Zato što volimo Beograd”. Lekar omiljen kod najmlađih pacijenata, koji je u Oksfordskoj enciklopediji označen kao jedan od najznačajnijih Srba, prihvatio je poziv lidera Srpske napredne stranke Aleksandra Vučića i biće nosilac liste SNS-a na martovskim beogradskim izborima.
Zoran Radojičić je poznati profesor Medicinskog fakulteta koji je diplomirao s prosečnom ocenom 9,14, a magistrirao i doktorirao na Beogradskom univerzitetu. Njegov životni san je da bude završena „Tiršova 2” da bi deca u Srbiji imala bolju budućnost i kako bi majke bile bezbrižnije. Kada bude završeno ovo zdanje, sve bolničke sobe biće proširene i opremljene tako da svi roditelji mogu da provede vreme s decom, što sada nije slučaj. Kapaciteti će biti prošireni najsavremenijim operacionim salama, do kojih će decu voditi roditelji koji će im „čuvati strah” dok anestezija ne počne da deluje.
Kao što je „Politika” u subotu najavila, druga na listi naprednjaka biće direktorka Beogradskog festivala igre, koreograf i balerina Aja Jung, dok se odmah iza nje nalazi sadašnji gradonačelnik Siniša Mali, koji je kao nestranačka ličnost vodio prestonicu u proteklih pet godina i kao najveći uspeh navodi se da je prepolovio dug Beograda.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.

Novi zakon uređuje upotrebu zastava nacionalnih manjina
Već od ove godine narodni poslanici koji pripadaju nacionalnoj manjini čije učešće u populaciji Srbije dostiže najmanje dva odsto mogli bi da steknu pravo da se obraćaju Narodnoj skupštini na svom jeziku. Prema poslednjem popisu iz 2011, ovo pravo ostvarili bi poslanici pripadnici bošnjačke, mađarske i romske manjine. Narodna skupština će, naravno, obezbediti uslove za to. Reč je o jednoj od novina koje su predviđene brojnim izmenama zakonskih odredaba koje su u vezi sa položajem i pravima nacionalnih manjina u Srbiji, a koje bi trebalo da budu usvojene tokom ove godine.
Pred Vladom Srbije trenutno su nacrti zakona o izmenama i dopunama Zakona o zaštiti prava i sloboda nacionalnih manjina i Zakona o službenoj upotrebi jezika i pisama, koja će vrlo brzo da utvrdi njihove predloge i pošalje ih u skupštinsku proceduru, kažu u Ministarstvu državne uprave i lokalne samouprave za „Politiku”. Donošenje ovih zakona deo je mera predviđenih Akcionim planom za ostvarivanje prava nacionalnih manjina, koji je vlada usvojila početkom 2016. godine i koji predstavlja jedan od strateških političkih dokumenata u procesu pristupanja Srbije Evropskoj uniji, kada je u pitanju položaj, zaštita i ostvarivanje prava i sloboda nacionalnih manjina.
Ovim izmenama će, recimo, preciznije biti definisana upotreba jezika i pisama nacionalnih manjina u ispisivanju toponima u naseljenim mestima. Tako se, na primer, predviđa mogućnost ispisivanja toponima na jeziku nacionalne manjine koja nije u većini u jedinici lokalne samouprave, u naseljima gde ih ima minimum 15 odsto prema poslednjem popisu. Predviđena je, između ostalog, i obaveza uređivanja pitanja objavljivanja propisa na jezicima nacionalnih manjina.

Vučić: Ugovor s Vansijem mi je kao pesma...
Predsednik Srbije Aleksandar Vučić istakao je da je dogovor o koncesiji za aerodrom Nikola Tesla najbolji primer i dokaz koliko je Srbija drugačija, kao i kolika je razlika između vlasti i opozicije, te ko govori istinu, a ko ne.
Vučić je sinoć, gostujući na RTS-u, iznao detaljne podatke o dogovoru sa francuskom kompanijom Vansi, koja će za koncesioni ugovor na 25 godina, odmah, na osnovu koncesione naknade, uplatiti 501 milion evra, od čega 417 miliona ide državi, a 84 građanima, malim koncesionarima. „Mi smo pre godinu i po krenuli u veoma trarsnparentan, otvoren i pošten proces davanja koncesije na samo 25 godina. Doneli smo odluku posle neuspele privatizacije Telekoma, za koju me još uvek duša boli što sam podlegao političkim pritiscima, jer je trebalo da izguram ono što je bolje za zemlju, a ne da slušam savete neznalica”, objasnio je on.
Podsetio je da je kao pravni i finansijski savetnik za proces davanja koncesije za aerodrom izabrana velika svetska kompanija „Lazar”.
„U njoj radi Božidar Đelić. Ne znam kako su mogli da ga prime, ali toliko o tome koliko je to prijateljska kompanija nama. Međutim, ona je jedna od tri najdominantnije u svetu”, ukazao je Vučić.
Rekao je da je na početku procesa govorio da ćemo moći da računamo na koncesionu naknadu u visini između 300 i 350 miliona evra, a da 2012. nije bilo moguće da bude više od 40 miliona. „Danas smo dobili 501 miliona evra. To je svota koju nismo mogli ni da sanjamo. Dobićemo u narednih 25 godina 228 miliona evra, odnosno prosečno devet miliona evra na godišnjem nivou tokom koncesionog ugovora na osnovu koncesione takse. Pored toga, dogovorene su investicije u visini od 732 miliona evra”, objasnio je Vučić dodajući da su potrebna dubinska rekonstrukcija postojeće piste, kao i „umetnuta” pista, jer neprestano raste broj putnika.
Na kritike „stručnjaka” iz bivšeg režima, da ugovor ne valja i da je trebalo Srbija sama da upravlja aerodromom zbog velikih profita, Vučić je izneo podatak da je prosečno od 2002. do 2013. godišnji profit bio oko 8,2 miliona evra.
„Puta 25 to znači da bi bio nešto više od 200 miliona evra. A mi sada dobijamo 501 miliona evra...Takođe ćemo dobiti i daljih 228 miliona evra, najmanje, jer se obaveza povećava ako imamo rast veći od pet odsto. Oni su, kada se to sve sabere, hteli da ukradu Srbiji 320 miliona evra, plus investicije. Hteli su u svoje džepove da stave i zato im Vučić smeta. Hteli su u svoje džepove da stave 1,060 milijardi evra tražeći da se zadužujemo za aerodrom. Nećemo se zaduživati, i ne dam im da pljačkaju Srbiju dodatnim kreditima, koji bi doveli do rasta javnog duga, a ja želim da pada”, kazao je on.
Dodao je da nije kao prethodnici koji su pravili ugovore sa poljskim autobusima i sebi uzimali pare u džep, a dozvolili da propada Ikarbus.
Na upit novinara, Vučić je ukazao da nije dobro porediti ugovor Fijata i koncesiju za aerodrom. „Ovo je za mene najlepša pesma, koju mogu da slušam i pevam”, dodao je on nastavljajući da priča o uspešnom ugovoru sa Vansijem.
Ukazao je da je Srbija za aerodrom dobila mnogo više nego zemlje u susedstvu, posebno navedeći primer Zagreba, aerodroma u zemlji članici EU, gde je aerodrom dat na 30 godina u koncesiju i to za duplo manje novca nego Srbija za 25 godina.
Vansi, prema njegovim rečima, je kompanija koja upravlja brojnim svetskim aerodromima, koji imaju mnogo više putnika nego beogradski, jedna od najuspešnijih evropskih kompanija.
„Oni će da podignu poslovanje na viši nivo, izgradiće nove terminale. Hoće da zarade više i boriće se za to. Video sam njihov biznis plan. Oni će da utrostruče profit jer bolje upravljaju, bolje znaju, a veruju u Srbiju mnogo više”, rekao je Vučić. Ukazao je da država sada više nema problema sa aerodromom i da ne mora da ubacuje državne pare.
Istovremeno je kazao da će država nastaviti da vodi računa o nacionalnom prevozniku, a da Vansi računa da će 40 do 46 odsto od ukupnog broja operacija biti vezan za Er Srbiju. „To pokazuje da računaju na nacionalnu kompaniju”, istakao je on dodajući da Er Srbija dobro funkcioniše iako nijednoj kompaniji nije lako, a kao primer naveo je Lufthanzin Er Berlin.
Takođe je naveo da je ugovorom zaštićen rast regionalnih aerodroma Niš, Kraljevo, Ponikve, za koje ćemo imati pravo da ih dalje razvijamo. Istovremeno je ukazao da u Nišu nisu razumeli da sve vreme smanjuju kapacitete Beograda, jer najveći broj putnika tog aerodroma su Srbi.
Uveren je da Vansi neće povećati cene za aerodromske takse, jer ne bi bilo rasta broja putnika, a njihova moć se meri brojem putnika. 
Vučić: Idemo na većinu, moguće koalicije, ali ne truli kompromisi
Predsednik Srbije Aleksandar Vučić izjavio je večeras da će lista koju vodi pokušati da osvoji većinu glasova u beogradskoj skupštini, ali da sigurno neće, prilikom eventualnih razgovora o postizbornoj koalicji, pristati na trule kompromise.
Kako je rekao lista „Aleksandar Vučić - zato što volimo Beograd” krenula je sa 34, 35 odsto glasova birača, a danas verovatno nešto i više.
Pokušaćemo da sami osvojimo toliko glasova da imamo većinu u skupštini Grada, a ako ne uspemo u tome pokušaćemo da nađemo koalicione partnere, rekao je Vučić.
Na pitanje ko bi to bio, Vučić je rekao da sa SPS imaju korektnu saradnju, da će se sve videti nakon izbora, ali da u svakom slučaju ne pravi trule kompromise.
„Bolje je da budemo u opoziciji, nego da pravimo trule kompromise”, dodao je Vučić.
On je na konstataciju da u nemačkoj CDU Angele Merkel „isisa” svakog drugog koalicionog partnera rekao da ta sudbina nije pogodila SPS i da ta stranka stabilnio stoji.
Vučić je rekao da je u Srbiji opšti trend pada nezaposlenosti, da je javni dug ispod 60 odsto BDP, odnosno ispod Matrihta, te da ga brine kada vidi da jedan broj ljudi to ne primećuje te da će morati još većim trudom i radom da pokažu šta su uradili i šta će raditi za dalji napredak Beograda i Srbije.
Vučić je govoreći na RTS, upitan za glasove koji se daju nekim pokretima, konkretno Belom Preletačeviću, a ne mejnstrim strankama, rekao da su to protestni glasovi.
Razumem te ljude i duhovit pristup, to su protestni glasovi i to je nama upozorenje da moramo još vise da vodimo računa o građanima koji su tako galsali i još više pokažemo trudom šta se sve radi.
Naglasio je da nezaposlenost u Srbiji pada, a da je ostvaren najveći pad visine javnog duga u Evropi, posle Irske - 57,9 odsto na današnji dan. (Tanjug)
Vučić: Pogodila me izjava mitropolita crnogorsko-primorskog Amfilohija
Predsednik Srbije Aleksandar Vučić izjavio je večeras da ga nije pogodio apel za odbranu Kosova i Metohije već reči mitropolita crnogorsko-primorskog Amfilohija, kao i potpis episkopa raško-prizrenskog Teodosija na Apelu za odbranu Kosova i Metohije.
Vučić je za RTS rekao da ga je to pogodilo jer smatra da je dosta uradio za Crkvu, za južnu srpsku pokrajinu i istakao da za poslednje četiri godine nije smanjen broj srpskog stanovništva na Kosovu i Metohiji, kao i da nije bilo etnički motivisanih ubistava.
„To me pogodilo lično jer nisam to zaslužio. Amfilohije je izjavio nešto što misli da će se dogoditi, nešto u budućnosti a ne o nečemu što se dogodilo, pogodilo me lično to, veoma”, rekao je Vučić.
On je kazao i da je najbolju izjavu na Amfilohije navode imao srpski patrijarh Irinej i da mu je na tome zahvalan.
„Nisam na vreme čuo izjavu patrijarha u Banja Luci. Ja sam to čuo tek u pet ili šest poslepodne i mislim da sam bio na ivici da suzu pustim, čak i da zaplačem i ne želim uopšte da sakrijem koliko su me onakve reči pogodile”, rekao je Vučić.
On je dodao da ga ne pogađaju izjave političkih protivnika, da se njihovim izjavama smeje, ali da su ga izjave crkvenih velikodostojnika pogodile.
On je kazao i da nije siguran da li je episkop Teodosije potpisao Apel za obranu Kosova i Metohije, ali da ga to pogađa i pitao ga: „Koliko je neko pomogao srpskoj crkvi i Kosovu i Metohiji kao onaj kome je on ime hvalio, a zove sa Aleksandar Vučić”.
Vučić je rekao da ga ne vređaju potpisi i reči „dežurnih rodoljuba” za čije vreme je Kosovo proglasilo nezavisnost i u čije vreme je izgubljena Crna Gora odnosno onih koji su spremni da gine i poslednji Srbin da bi se oni bogatili
„Ja nisam spreman da ginemo. Ja nisam plašljiv, ali neću da brinem ne samo za budućnost moje dece Danila, Milice i Vukana, već i vaše dece tako što ću da kažem - Idi ratuj, sukobljavaj se; hoću da im sačuvam mir i budućnost”, istakao je Vučić. (Beta)
Kako da nudim Đilasu funkciju, da „gazim” narodnu volju
Predsednik Srbije Aleksandar Vučić rekao je večeras da nije nudio nikakve funkcije Đilasu i Jankoviću, jer mu ne pada na pamet da „gazi” narodnu volju.
„Da ponudim nekom da bude predsednik, nekom potpredsednik vlade ili gradonačelnik, da zgazim narodnu volju, ne pada mi napamet”, poručio je on.
Rekao je u šali- „nudio sam i jednom i drugom sve”, te potom primetio:
„Zamislite da nudim gradonačelničko mesto nekom pored živog Siniše Malog”.
Vučić je, gostujući na RTS-u, rekao da nema problem kada su mu politički protivnici Đilas, Šapić, Šutanovac, za koje je kazao da su „iz istog šinjela, iz iste partije”, jer građani vide razliku.
„Nemamo problem da objasnimo i pokažemo koliko su oni svi 'uvezani' pod kapom najvećeg tajkuna, uzimali od građana. Tobož pomagali deci i služili se time da sebe obogate, čak su tražili kredite od banaka za humanitarne organizacije da bi finansirali kampanju”, kazao je on.
Kazao je da je listom za beogradske izbore pokazano da se stavljaju Beograd i Srbija iznad svih partijskih interesa.
Na pitanje da li postoje negativne reakcije u SNS što su na listi ljudi van stranke, Vučić je istakao da se radi o ljudima koji rade za stranku jer vole Srbiju i Beograd, veruju svojoj stranci.
„Oni vide da je SNS mnogo više od obične političke stranke koja se bori samo da upravlja nekim preduzećem da bi uzimala pare. Ne postoji nijedan direktor koji može da kaže „morao sam da odnesem pare u stranku““, objasnio je on.
Vučić je ukazao da je to razlika prema onima koji su ranije vladali i koji su se obogatili za vreme vlasti, i sada voze BMW „petice” ili Audije.
„Na drugoj strani, prati se Vulinovo dvogodišnje dete, Sergej, i gleda imovina, a niko ne sme da pita Đilasa, Jankovića, Jeremića odakle im pare za stanove i milioni za kampanju”, naglasio je on.
Rekao je da se ne plaši izbora, podsetivši da je u dva navrata raspisao parlamentarne izbore i opoziciju „pregazio” politički.
Ukazao je da je on za razliku od opozicije znao da čestita pobedniku na izborima kada je izgubio.
„Na izborima protiv Bogdanovića u Beogradu 2004. bilo je 230.000 prema 226.000 glasova u drugom krugu. Ja sam sazvao konferenciju za štampu i čestitao Bogdanoviću. Tada je opozicija bila odgovornija nego danas”, rekao je on. (Tanjug)
Poseta Abea velika čast, očekujem nove investicije
Predsednik Srbije Alekasndar Vučić izjavio je večeras da je dolazak japanskog premijera Šinzo Abea u posetu Srbiji velika čast i da smo na tu posetu veoma ponosni, te da je Srbija jedna od šest zemalja istočne Evrope koju će posetiti, u kojoj će se najduže zadržati i jedina zemlja koju će posetiti, a koja nije članica EU.
Posebno je naglasio da očekuje nove japanske investicije u narednom periodu.
„Od ukupno šest zemalja koje će sada posetiti, najduže će se zadržati u Srbiji, i jedina koja nije članica Evropske unije. To su veoma retke posete i ljudi u Srbiji treba da budu ponosni”, rekao je Vučić.
Predsednik Srbije je, gostujući na RTS-u, rekao da Srbija decenijma nije bila u prilici da je posete kineski predsednik i premijer, ruski predsednik, nemačka kancelarka i to sa dobrim porukama.
Na pitanje ima li tremu od susreta sa jednim od pet najmoćnijih ljudi na svetu, rekao je da uvek ima tremu pred dolazak nekog državnika.
„I kada slušamo himne, imam tremu da ne pogrešim nešto u protokolu, da gost ide sa desne strane, da se sa prave strane okrenete, da nigde svoju zemlju ne obrukate... A, da ne pričam o onome što je sadržajnije od forme, a to su suštinski razgovori”, istakao je Vučić.
Govoreći o odnosima Srbije sa Japanom i Kinom, a u svetlu problema koje te dve zemlje imaju međusobno, Vučić je rekao da, iako Kina i Japan imaju neke svoje sporove i različita viđenja oko pojedinih stvari, Srbija vodi računa o svojim interesima.
Kako je rekao, kada se pripremala poseta japanskog premijera, bilo je najavljen prvo dolazak tri, pa šest, a na kraju će u Srbiju doći predstavnici 16 moćnih japanskih komapanija.
„Očekujemo značajnije investicije u narednom periodu, uvećanje trgovinske razmene, koja je bila gotovo nepostojeća, 10 ili 20 miliona evra, a sada je oko 155 miliona. Japan je jedan od najvećih donatora bio i ostao”, rekao je Vučić.
On je podsetio da su japanske firme već prisutne u Srbiji, poput Japan Tobaka, Jazakija u Šapcu, dok sa francuskom kompanijom japanski Itoču čini konzorcijum koji će kroz javno-privatno partnerstvo rešiti problem Vinče, jedan, kako je rekao, od gorućih problema Beograda i ekološki problem Srbije.
Na konstataciju novinara da je Abe lider Liberalno-demokratske partije u Japanu, te da dobro sarađuje sa tom, kao i sa LDP-om u Srbiji, Vučić je rekao da je to pogrešna konstatacija, jer, kako je rekao, LDP u Japanu, nema veze sa LDP-om u Srbiji, a još manje sa LDP-om Vladimira Žirinovskog u Rusiji.
„Besmisleno je da mi sebe poredimo sa Japanom na bilo koji ančin, ali mislim da je Abe odgovoran čovek”, rekao je Vučić i dodao da je u Japanu boravio dok je još bio u opoziciji, te da su ga tada predstavnici japanske vlasti provele po čitavom Japanu „od Tojote do Hirošime”, i da je video koliko su vredni
Dodao je da će nam iz Japana doći u narednom periodu stručnjaci u raznim oblastima. (Tanjug)
Harčenko u BGD - „očigledna poruka"
S američkim predsednikom nemam ugovoren susret na ekonomskom forumu u Davosu, rekao je večeras predsednik Aleksandar Vučić, ali je dodao da francuskog predsednika Emanuela Makrona očekuje u maju ili junu.
Upitan da li će iskoristiti priliku i tokom boravka u Davosu razgovarati s Trampom, Vučić je rekao:
„Nemam ugovoren sastanak s Trampom, ne mogu da se guram da dođem u tu priliku, pa ni u Davosu. To je, inače, dobro mesto jer se sretnete sa stotinu državnika, za šta vam je potrebno godinu ili dve u drugim okolnostima...„
Upitan može li nazreti kakvu poruku Tramp ima za region, Vučić je rekao da se politika SAD u tom smislu nije bitno promenila, te da mi njima nismo najzanimljivija tema.
„Čini mi se da postajemo nesto važniji”, primetio je.
„Ne bih da komentarišem da li je to dobro ili loše”, rekao je Vučić, te dodao da i dalje ima važnih pitanja o kojima nam se stavovi razlikuju, ali i da moramo da razgovaramo bez obzira sto neke stvari vidimo drugacije.
Na pitanje hoće li i kakav uticaj imali Brajhan Hojt Ji kao ambasador SAD u BIH, Vučić je rekao da nema potvrdu vesti da će on biti ambasador, a, kako je primetio, nešto je bolje obavešten nego novinari.
O mogućem dolasku Aleksandra Bocana Harčenka za ambasadora u Srbiju, Vučić je rekao da je to verovatno i da je svakao reč o diplomati koji važi za najboljeg poznavaoca regiona i eksperta za rešavanje problema. (Tanjug)
Veoma mi je stalo do dobrih odnosa sa Hrvatskom i BiH
Predsednik Srbije Aleksandar Vučić rekao je večeras da mu je veoma stalo do dobrih odonosa sa Hrvatskom i da je lično uložio „ogroman napor” u dobre odnose i sa Hrvatskom i sa Bosnom i Hercegovinom.
„Nisam siguran da se to vratilo sa druge strane”, rekao je Vučić u intervjuu za Radio-televiziju Srbije, navodeći da neće biti moguće da Srbija svaki put ćutke prelazi preko toga kada je neko ponižava i da u Hrvatskoj, kad god postoji neka kriza odnosa s drugima, „izvuče Srbe”.
„Ako su spremni na otvoren razgovor i da pokušamo da razumemo da jedni bez drugih ne možemo. Mi smo za razgovor... ali da to ne može biti razgovor malo na levo malo na desno, vi nam lupite šamar a da mi ćutimo”, rekao je Vučić.
On je rekao da poštuje integritet BiH i da se ne „trpa” da štiti Republiku Srpsku jer je to posao Milorada Dodika „koji to radi na dobar način”, ali i dodao da nije moguće da u njegovom prisustvu Republika Srpska bude bilo čija meta napada ili moneta za potkusurivanje.
Upitan da komentariše izjavu Tomislava Nikolića u Banjaluci da želi nezavisnost RS ako je ona put ka jedinstvu sa Srbijom, Vučić je rekao da oni koji vode državu ne rukovode se politikom želja. ;
„Politika realnosti je politika ozbiljnosti i odgovornosti, a politika želja je lepa politika koja donosi glasove ali ne mislim da je direktno proporcionalna strepenu odgovornosti i ozbiljnosti”, rekao je on ;i naveo da je u odličnim odnosima s Tomislavom Nikolićem. ;
Upitan o saradnji sa Crnom Gorom, Vučić je rekao da su odnosi pristojni. On je rekao da je Srbija dala novac za obnovu Srpske kuće.
„Teška je situacija za srpske stranke u Crnoj Gori, mi imamo konkretne odnose sa vlastima u Crnoj Gori”, rekao je Vučić. (Beta)

SNS:Usvojena izborna lista Za Beograd, obaveza - pobeda
Na sednici Predsedništva i GO Beograd Srpske napredne stranke, danas je usvojena izborna lista za gradske izbore u Beogradu, pod nazivom „Aleksandar Vučić - Zato što volimo Beograd!”, saopštila je ta stranka.
„Predsedništvo SNS zaključilo je da, zbog budućnosti Beograda, Gradski odbor SNS ima obavezu da obezbedi pobedu i još jedan mandat uspeha i napretka za građane Beograda, zato što je to jedini način da se osiguraju stabilnost, investicije i razvoj glavnog grada i cele naše zemlje”, navodi se u saopštenju. (Tanjug)

Njujork tajms: Oči sveta uprte u Kosovo, suditi svakom zločincu
Njujork - „Njujork tajms” objavio je tekst u kome ukazuje da pokušaji kosovskih političara da ukinu Specijalni sud za ratne zločine, formiran da procesuira zločine koje su činili Albanci, prete da „naruše odnose” Prištine sa zapadnim saveznicima.
U tekstu pod naslovom „Oči sveta uprte u Kosovo zbog nastojanja da blokira sud za ratne zločine” navodi se da su zapadne sile uvek bile nepokolebljive u stavu da se Kosovo kao i region mora suočiti sa balkanskim ratovima. Podseća se i da su Francuska i Nemačka u Prištinu poslale izaslanike u okviru napora da izvrše pritisak na zvaničnike da odustanu od pokušaja izmene zakona.
„Svakom ko je osumnjičen da je počinio ratne zločine mora da bude suđeno, bez obzira na etničku pripadnost ili nacionalnost”, rekao je Džejms Ker Lindzi, profesor politike i stručnjak za Balkan na univerzitetu Sent Meri u Londonu. Kako je dodao, „niko nije dobio odrešene ruke po pitanju ratnih zločina”.
Kako se podseća u tekstu, u decembru prošle godine, 43 poslanika, većinom iz redova veterana takozvane Oslobodilačke vojske Kosova (OVK), pokušali su da na glasanje u skupštini stave inicijativu za ukidanje suda, ali se to nije dogodilo i rasprava je odložena, a očekuje se ovih dana da ta tema bude ponovo stavljena na dnevni red.
Kako piše njujorški list, navodi se da neki od komandanata OVK, među kojima kosovski predsednik Hašim Tači, premijer Ramuš Haradinaj i predsednik skupštine Kadri Veselji predvode napore za opoziv zakonske odluke o formiranju Specijalnog suda. U tekstu se navodi i da su lokalni mediji izvestili da su optužnice neizbežne i da bi se neke vodeće političke ličnosti mogle suočiti sa hapšenjem.
Specijalni sud čije je sedište u Holandiji, sa timom međunarodnih sudija i tužilaca koji rade po kosovskom zakonodavstvu, formiran je radi procesuiranja ratnih zločina bivših članova OVK, navodi se u tekstu „Njujork tajmsa” i podseća da ga je osnovala kosovska skupština na insistiranje zapadnih saveznika 2015. godine.
„Njujork tajms” navodi da su bivši članovi OVK zauzeli pozicije moći na Kosovu i čine najveći deo tamošnje ekonomske i političke elite, uključujući aktuelnog predsednika i premijera.
Specijalni sud treba da radi na osnovu trogodišnje krivične istrage koju je pokrenuo tim koji je Evropska unija osnovala 2011, i na čijem je čelu bio američki diplomata Klint Vilijamson. „Njujork tajms” podseća da je istraga pokrenuta nakon što je Savet Evrope izneo optužbe na račun OVK. (Tanjug)

Đurić: Zaustaviti teror protiv srpskog stanovništva na KiM
Direktor Kancelarije za Kosovo i Metohiju Marko Đurić najoštrije je danas osudio „sramotne i kukavičke napade” na imovinu Srba na Kosovu i ocenio da je veoma neodgovorno to što međunarodna zajednica nije preduzela aktivnije korake kako bi se ovaj „teror protiv srpskog stanovništva zaustavio”.
Čestitajući srpsku Novu godinu svim sunarodnicima na Kosovu i Metohiji Đurić je u saopštenju naveo da je na žalost dane uoči Božića i srpske Nove godine na Kosovu i Metohiji obeležio niz napada na imovinu Srba i paljenje njihove letine.
„To što su se takvi napadi desili masovno i u vreme naših velikih praznika svedoči da je reč o organizovanoj kampanji zastrašivanja”, istakao je Đurić, saopštila je Kancelarija za KiM.
Đurić je čestitajući srpsku Novu godinu poželeo da u njoj imaju ličnu i porodičnu sreću i zdravlje, kao i da se steknu uslovi da žive bezbedno i dostojanstveno poput građana u drugim delovima naše zemlje.
„Srpska Nova godina je praznik značajan za očuvanje našeg nacionalnog identiteta, jer mnogi narodi i civilizacije imaju svoje računanje vremena i Novu godinu, različite od gregorijanskog kalendara, i neguju ih kao jedan od simbola svoje posebnosti. Srbi, Jevreji, Arapi, Kinezi i drugi narodi i civilizacije svoje kalendare, koji nisu nužno astronomski najprecizniji, neguju jer na taj način čuvaju deo svoje samosvesti i ono što ih čini zajednicom, identifikujući se pred drugim narodima i predstavljajući bogatstvo svoje tradicije”, naveo je Đurić u saopštenju. (Tanjug)

Da li vlada lep ili uporan
Od našeg dopisnika
​Frankfurt, Hajdelberg – Sa bilborda i postera gledao je Nemice i Nemce poput seksepilnog manekena koji reklamira neki parfem ili skupocenu košulje. Ni u televizijskim spotovima lider nemačkih liberala (FDP) Kristijan Lindner (39) nije propustio priliku da se pokaže kao mlad i fizički atraktivan političar, što su pojedini komentatori videli kao rezultat njegovih kompleksa iz tinejdžerskog doba jer je sa 14 godina imao skoro 100 kilograma na visinu od oko 175 centimetara, da bi potom trčanjem i rigoroznom dijetom skinuo 30 kilograma. I dok Lindner ne vidi ništa problematično u isticanju svog fizičkog izgleda, sudeći prema nedavno objavljenom istraživanju sociologa, to može samo da mu pomogne u političkom životu.

Abas Trampu: Sram vas bilo
RAMALA – Palestinski lider Mahmud Abas izjavio je večeras da bi predsednik SAD Donald Tramp trebalo da se sramoti zbog načina kojim se bavio bliskoistočnim mirovnim naporima.
U ostrašćenom govoru na sastanku Palestinskog cetralnog saveta Abas je kritikovao Trampa i njegovu politku prema Palestincima, uključujući priznanje Jerusalima kao glavnog grada Izraela.
Abas je rekao „sram vas bilo” za Trampovu tvrdnju da Palestinci odbijaju da pregovaraju. On kaže da su Palestinci i dalje posvećeni pregovorima, ali su spremni da odbace ono za šta se plaše da će biti nefer predlog Bele kuće.
Takva retorika odraz je napetih odnosa između Palestinaca i Trampove administracije. Palestinci misle da je odluka predsednika SAD o Jerusalimu uništila njegov kredibiltet kao posrednika u bliskoistočnom miru.
Status Jerusalima je jedno od najvećih sporava u decenijskom sukobu između dva naroda. Tramp je svojom odlukom odstupio od dugogodišnje politike SAD da status tog grada valja rešiti za pregovaračkim stolom. On je takođe najavio preseljenje američke ambasade iz Tel Aviva u Jerusalim.
Izraelski lideri tvrde da će ujedinjeni Jerusalim ostati večna prestonica Izraela, a Palestinci planiraju da istočni deo tog grada bude sedište njihove buduće nezavisne države. Izrael je okupirao istočni Jeruslim u Šestodnevnom ratu 1967. godine i kasnije ga anektirao, što međunarodna zajednica nikada nije priznala.
Tramp je od početka mandata najavljivao da će posredovati konačnom sporazumu o miru na Bliskom istoku. (Beta-AP)

Srbija drži ključ stabilnosti na Zapadnom Balkanu
Bilo je potrebno da prođe tačno 31 godina pa da jedan japanski premijer ponovo dođe u Beograd. Pre današnje posete Šinza Abea, u našem glavnom gradu je istog datuma ali 1987. boravio jedan od njegovih prethodnika, Jasuhiro Nakasone. Hroničari beleže da, iako je Nakasone bio prvi premijer Japana koji je zvanično posetio SFRJ, on ipak nije bio prvi njihov predsednik vlade koji je došao u Beograd, budući da je sahrani predsednika Josipa Broza Tita prisustvovao premijer Masajoši Ohira. Kada je reč o posetama na najvišem nivou u socijalističkoj Jugoslaviji su 1976. bili i tadašnji japanski prestolonaslednik, a današnji car Akihito, i princeza Mičiko. Jugoslavija je bila i prva socijalistička zemlja s kojom je Japan uspostavio diplomatske odnose posle Drugog svetskog rata.
U kontekstu međunarodnih odnosa mnogo toga je, međutim, slično kada se uporede posete Šinza Abea i Jasuhira Nakasonea Beogradu. U to vreme je Hladni rat bio na svom vrhuncu, a današnji odnosi između Vašingtona i Moskve beleže najveću zategnutost u nekoliko proteklih decenija. Najuticajniji svetski mediji su te 1987. preneli apel koji je Nakasone iz Beograda uputio Ronaldu Reganu i Mihailu Gorbačovu. On je, u obraćanju na Univerzitetu u Beogradu, pozvao predsednike SAD i SSSR da prevaziđu neuspeh sastanka u Rejkjaviku i da se vrate pregovorima o nuklearnom razoružanju.
Kako je „Politika” tada izvestila, Nakasone je istakao da „pregovori o nuklearnom razoružavanju SAD i SSSR treba da obezbede stratešku stabilnost između Istoka i Zapada i obezbede podjednako uklanjanje nuklearnog oružja iz Evrope i Azije”.
Na pitanje kako vidi današnju ulogu Japana u međunarodnim odnosima, premijer Šinzo Abe u ekskluzivnom intervjuu za „Politiku” kaže:
„Ja diplomatiju ne posmatram sa stanovišta dve tačke bilateralnih odnosa, već je uzimam u obzir kao odnose više zemalja u okviru regija, i proaktivno je unapređujem sa stanovišta posmatranja zemaljske kugle iz ptičije perspektive. Nastaviću saradnju sa zemljama s kojima delimo univerzalne vrednosti kao što su sloboda, demokratija, poštovanje ljudskih prava i vladavina prava. Šireći perspektivu ovih vrednosti želim da doprinesem miru i prosperitetu u svetu, učvršćujući vladavinu prava, slobodne plovidbe i mirnog rešavanja konflikata kao osnovne principe.”
Šta očekujete od posete Beogradu i susreta s najvišim srpskim zvaničnicima?
Veoma se radujem svojoj prvoj poseti Srbiji. Očekujem da ću s predsednikom Vučićem, velikim poznavaocem Japana, razgovarati o budućnosti naših zemalja i da ćemo unaprediti prijateljske odnose. Srbija je zemlja koja drži ključ stabilnosti u regionu Zapadnog Balkana, i sa stanovišta jedinstva Evrope, s kojom Japan deli iste vrednosti, želeo bih da naglasim važnost naše veze sa Srbijom. Zadovoljstvo mi je što ću, kao prvu zemlju u regionu Zapadnog Balkana, posetiti Srbiju.

Sin kubanskog emigranta oborio rekord Bila Gejtsa
Ova godina počela je dobro za Džefa Bezosa (54), vlasnika i direktora američke kompanije „Amazon“. Zahvaljujući rastu vrednosti akcija nakon izvanredne praznične sezone, imetak mu se za prvih deset dana 2018. uvećao za šest milijardi dolara. Sada je sa 106 milijardi najbogatiji čovek na planeti, a neki su izračunali i najbogatiji u istoriji, mada i jednu i drugu tvrdnju treba uzeti s rezervom.
Osnivač „Majkrosofta“ Bil Gejts, godinama prvi na „Forbsovoj“ listi milijardera, jedini je pre Bezosa imao bogatstvo izraženo sa dvanaest cifara i to na vrhuncu vrednosti internet kompanija 1999. godine. Kada se u obzir uzme inflacija, tih sto milijardi bi danas vredelo 150 milijardi dolara. Na stranu što je osvedočeni filantrop do sada dobrovoljno umanjio imovinu dajući u dobrotvorne svrhe više od 35 milijardi dolara. Ako se uračuna inflacija, imetak i Bezosa i Gejtsa bi delovao kao „sića“ u odnosu na bogatstvo džinova američke industrije s kraja 19. i početka 20. veka kao što su Endru Karnegi, Džon Rokfeler i Henri Ford, piše „Gardijan“.

Stoltenberg: Podržavamo ideju o svetu bez nuklearnog oružja
STOKHOLM – Generalni sekretar NATO Jens Stoltenberg rekao je danas da taj vojni savez podržava ideju o svetu bez nuklearnog oružja, ali da ne veruje da se to može postići nametanjem zabrane kroz konvenciju o nuklearnom naoružanju Ujedinjenih nacija.
Stoltenberg je rekao, u govoru na bezbednosnoj konferenciji u Švedskoj, da oslobađanje sveta od nuklearnog naoružanja zahteva period „bolnog razoružanja”, što konvencija UN, kako je istakao, ne može da garantuje, prenela je agencija AP.
Stoltenbergova poruka jasno je upućena švedskoj vladi, koja je podeljena u vezi potpisivanja konvencije.
Papa Franja prošle sedmice je pozvao zemlje da rade na tome da se obavežu na zabranu nuklearnog oružja. (Tanjug)

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.

Tramp: Program za zaštitu mladih imigranata je verovatno mrtav
PALM BIČ – Američki predsednik Donald Tramp rekao je danas da je u SAD program koji štiti mlade imigrante dovedene kao deca u tu zemlju, „verovatno mrtav”.
Republikanski predsednik je u Tviter poruci napisao da ni „demokrate ne žele istinski” program DACA (Deferred Action for Childhood Arrivals  - Odložena akcija deportacije za decu pridošlice) uveden 2012, za vreme njegovog prethodnika Baraka Obame.
Programom je od deportacije zaštićeno oko 690.000 mladih ljudi nazvanih „sanjarima”.
Tramp je prošle godine rekao da će ukinuti program ukoliko Kongres ne usvoji odgovarajući zakon do marta ove godine.
On je pre noliko dana odbacio dogovor koji je predložila grupa senatora iz obe partije. Taj program je uključivao put do dobijanja državljanstva za „sanjare” i 1,6 milijardi dolara za ojačanje granične bezbednosti uključujući zid na granici s Meksikom na kome Tramp insistira, a koji je obećao u predizbornoj kampanji.
DACA  je verovatno mrtav zato što ga demokrate ne žele istinski, oni samo žele da pričaju i uzimaju očajnički potreban novac od naše Vojske”, napisao je Tramp danas u Tviter poruci.
Trampova administracija objavila je u septembru da ukida program DACA. Tada je Tramp dao Kongresu šest meseci da nađe zamenu za program DACA i da time trajno reši pitanje tih ljudi.
Tramp je povezao legalizaciju mladih imigranata sa svojim planom izgradnje zida na meksičkoj granici, čemu su se do sada demokrate energično suprotstavljale. (Beta-AFP)

Avion skliznuo s piste, zaustavio se uz more
Ankara - Avion turske niskotarifne kompanije skliznuo je sa piste po sletanju u turskoj pokrajini Trabzon i zaustavio se na blatnjavoj padini, na samo nekoliko metara iznad mora, što je izazvalo paniku među putnicima.
Snimci objavljeni na društvenim mrežama pokazuju kako službe pokušavaju da izvuku avion nazad na pistu. Na fotografijama s lica mesta vidi se avion zaglavljen u blatu, prenosi AP. Svih 162 putnika i člana posade je evakuisano i bezbedno, rekao je guverner Trabzona Judžel Javuz.
On je dodao da uzrok nesreće još nije poznat. Avion je poleteo iz Ankare u subotu uveče a izleteo je sa piste oko 2.400 metara nakon sletanja po uslovima smanjene vidljivosti zbog kiše. (Tanjug)

Nanogvica za navodnog saučesnika u aferi „Sarkozi i Gadafi”
Francuski biznismen Aleksandar Đuri, koji se našao u fokusu istrage otvorene 2013. godine zbog sumnje da je novcem bivšeg libijskog predsednika Muamera Gadafija uspešno finansirana predsednička kampanja Nikole Sarkozija 2007. godine, izašao je iz londonskog suda uz kauciju i nanogvicu.
Đuri se pred sudijama pojavio pre dva dana, nakon što je uhapšen na aerodromu „Hitrou”. „Frans 24” javlja da ovog stanovnika Švajcarske, francusko-alžirskog porekla, pariske vlasti terete za bar devet optužbi, uključujući upotrebu lažnih dokumenata, zaveru u zloupotrebi javnih sredstava i tri optužbe za pranje novca.
Međutim, njegov advokat spreman je da se bori protiv ekstradicije svog klijenta, inače dobro znanog među francuskom desničarskom političkom elitom, jer je, tvrdi, lov na njega politički motivisan. 
Đurijev advokat prvenstveno misli na lov koji traje četiri godine zbog prašine koja se pre 11 godina digla oko Sarkozijeve predsedničke kampanje, a koja do današnjih dana među brojnim akterima skriva, veruje se, i njegovog sofisticiranog klijenta i biznismena koji se u javnosti neretko pojavljivao u brendiranim strukiranim odelima i u društvu političkih moćnika. Naime, Sarkozi uporno grotesknim naziva optužbe da je Libija finansirala njegovu kampanju, a potom i brojne predsedničke poteze.
Isto je govorio i 2011. godine kada je Gadafi rekao: „Ja sam ga doveo na vlast.” Ove reči pukovnik je izgovorio u intervjuu novinarki lista „Figaro”, potvrdivši da je finansirao predizbornu kampanju svom dojučerašnjem francuskom prijatelju.  
„Dozvolite mi da vam kažem da, ako je postojao neki šef države koji se nije družio sa Gadafijem, to sam bio ja”, negirao je Sarkozi da je bio u dobrim odnosima s libijskim vođom naočigled celog sveta koji je svedočio ovom prijateljstvu. Jedva da se 2007. raspakovao u Jelisejskoj palati, a već je otputovao kod Gadafija kojeg je potom brzo ugostio tokom tokom izdašne petodnevne posete Parizu.

                                     Nikola Sarkozi (Foto Vikipedija)
Otvorio mu je vrata Jeliseja i Zapada, kada je pukovnik osvežio veze sa zapadnim silama. Njegovo gostovanje i šetanje po Parizu, a potom Sarkozijeve hvale da će njih dvojica potpisati ugovore vredne nekoliko stotina miliona evra objavljeni su u svim nacionalnim medijima.
Bivša direktorka državnog preduzeća „Areva”, giganta u proizvodnji nuklearnih elektrana, potvrdila je da je šef Jeliseja hteo da proda Libiji nuklearku, o čemu su pregovarali sve do 2010. 
I tada je prijateljstvo pošlo po zlu, a 2011. Sarkozi je poslao francuske snage u Libiju, u sklopu međunarodne koalicije, što je rezultiralo Gadafijevom smrću. Upravo je on predložio partnerima u EU bombardovanje Gadafijevog komandnog štaba, a Francuska je prva priznala libijsku opoziciju kao punopravnog predstavnika zemlje.
Uzvratila je Gadafijeva porodica preteći da će obelodaniti dokaze da su finansirali kampanju. Tražili su od „tog klovna da vrati novac libijskom narodu”, jer su mu „pomogli kako bi radio za libijski narod, a on ih je razočarao”.
Potom je ugledni francuski informativni sajt „Medijapart”, nedelju dana pred drugi krug predsedničkih izbora 2012, na kojima je Sarkozi izgubio od Fransoa Olanda, objavio libijski dokument kojim pukovnik podržava kampanju sa 50 miliona evra.
Dokument o sastanku održanom 10. oktobra 2006, s potpisom Muse Kuse, Gadafijevog šefa špijunaže su, tvrdila je redakcija, dobili od bivših libijskih visokih političara u egzilu.
Sarkozija je tada zastupao njegov stari prijatelj i budući ministar unutrašnjih poslova Bris Ortefe, koga je pratio, ali bez prisustvovanja pregovorima, libanski biznismen Zijad Takijedin.
On je uzburkao javnost 2016. rekavši medijima da je predao pet miliona za prvu predsedničku rundu. Takijedin je ispričao i da je tri puta iz Tripolija u Pariz krajem 2006. nosio kofer sa oko dva miliona.
Sve nakon toga je poznato. Rezultati vojne intervencije u Libiji su rast islamizma i izbeglička kriza koji destabilizuju Evropu. A Đuri, direktor kompanije koja se bavi sanacijom, prečišćavanjem vode, sunčevom energijom i naftom, kretaće se s nanogvicom po užem delu Londona.
Njegov advokat podsetio je tamošnji sud da još nema nikakvih dokaza da su iz Libije u Francusku prenete „vreće keša” i da njegov klijent umešan. Điri je pušten uz kauciju od milion funti. Sud je odbio predlog da plati 200.000 jer smatra da kaucija mora biti „stvarno sigurna”.
Ostavio im je i sve svoje pasoše i lične karte. Kod svoje ćerke, koja živi u strogom centru Londona, čekaće sledeće ročište zakazano za 17. april.

Papa ponovo poziva na toleranciju prema migrantima
VATIKAN - Poglavar Rimokatoličke crkve, papa Franja ponovo je danas uputio apel za gostoprimstvom prema migrantima ocenjujući da je „greh odustati od susreta s bližnjima”.
„Svaki migrant koji pokuca na naša vrata za nas predstavlja priliku da se sastanemo sa Isusom Hristom koji nam dolazi kao stranac u bilo kojoj epohi, a neki to odbijaju”, rekao je papa povodom 104. Svetskog dana migranata i izbeglica.
Papa je tokom mise u crkvi Svetog Petra rekao da nije lako „pustiti kulturu drugih u svoje domove, i staviti se u situaciju umesto njih, razumeti njihove misli i njihova iskustva”.
Argentinski papa, poreklom iz porodice italijanskih emigranata, rekao je da ljudi često odustaju da se približe drugima i radije grade „barijere da bi se branili”.
„Oni koji dolaze takođe se plaše. Plaše se sukoba, osuđivanja, diskriminacije i neuspeha. Nije greh imati sumnje i strahove, već je greh dopustiti da taj strah utiče na naše odluke, komprimutuje poštovanje i velikodušnost i podstiče mržnju i odbijanje”, dodao je papa u svojoj besedi.
Franja, papa od marta 2013. godine, redovno poziva na prihvatanje izbeglica i migranata.
Papa sutra kreće u osmodnevnu posetu rodnom kontinentu, gde će boraviti u Peruu i Čileu. To će biti njegovo 22 putovanje u inostranstvo, javlja AFP a prenosi Beta.

Oštećeni iranski tanker najednom planuo i potonuo
PEKING - Oštećeni iranski tanker „Sanči” koji je doplutao u vode ekskluzivne ekonomske zone Japana danas je „najednom planuo” i potonuo, javila je kineska državna televizija.
Navodi se da je taj zapaljeni tanker voda nosila duže od nedelju dana nakon što se 6. januara sudario sa teretnim brodom u Istočnom kineskom moru.
Sinhua je juče javila da su kineski spasioci izvukli dva tela iz tankera, nakon što je prethodno pronađeno telo jednog mornara za kojeg se pretpostavlja da je bio deo 32-člane posade u kojoj je bilo 30 Iranaca i dvoje Bangladešana.
O ostalim nestalim mornarima ništa se ne zna, dok je celokupna posada kineskog teretnjaka sa kojim se tanker sudario spasena odmah posle nesreće, javlja Rojters a prenosi Tanjug.

Trideset osam minuta straha u havajskom raju
HONOLULU - Američki mediji i danas kao prvu vest donose priču o lažnoj uzbuni na raketni napad na Havaje, ocenjujući da su stanovnici te savezne države koju nazivaju „rajem”, pretrpeli 38 minuta panike i „primarnog straha”.
Ej-Bi-Si njuz prenosi izjavu Valeri Tarner, stanovnice Kauaija, koja se sa dvoje dece zatvorila u kupatilu i iskusila „najdužih i najstrašnijih 38 minuta u životu”.
Upravo venčani par, Fil i Kejt Farm koji su na Havaje došli na medeni mesec u hotel Grand Hajat Kauai, rekli su da ih je osoblje odvelo kroz kuhinju u podrum da čekaju alarm.
Kada je čuo upozorenje za lansiranje rakete, „nastala je panika i strah”, rekao je Fil Farm za Ej-Bi-Si kanal.
„To je primarni strah koji se nalazi, pretpostavljam, u dubini vašeg srca”.
En-Bi-Si njuz daje vremenski pregled šta se dešavalo u tih 38 minuta koji su „užasnuli” građane Havaja.
U 8.07 časova ujutru, po lokalnom vremenu, Agencija za vanredne situacije Havaja (Hi-EMA) šalje pravo upozorenje na napad balističkom raketom televizijama, radio stanicama i na telefone, umesto primarnog, internog testa koji je bio u planu.
Nakon tri minuta, kontaktirana je američka Pacifička komanda kako bi potvrdila da nije bilo lansiranja rakete, a policiji u Honoluluu je saopšteno da je to bila lažna uzbuna, nakon čega policajci izlaze sa sirenama da obaveste stanovništvo.
U 08.13 Hi-EMA je u mogućnosti da povuče obaveštenje o opasnosti, što znači da svi oni koji nisu primili poruke prvi put jer im telefoni nisu bili uključeni ili nisu imali signala u tom trenutku, neće primiti nikakvu poruku kada upale telefon ili dobiju signal.
Četiri minuta nakon toga, članica američkog Kongresa Tulsi Gabard prva je zvaničnica koja objavljuje na društvenoj mreži Tviter da je obaveštenje o pravoj opasnosti bila greška.
Samo minut posle toga, Hi-EMA šalje svoje zvanično saopštenje za javnost na društvenim mrežama da je obaveštenje bila lažna uzbuna, ali svi oni koji nemaju pristup Tviteru ili Fejsbuku „još uvek se nalaze u mraku”.
U 08.24, Guverner Havaja Dejvid Idž na Tviteru deli saopštenje Hi-EMA-a, kako bi proširio vest, a šest minuta posle toga dodaje obaveštenje o lažnoj uzbuni i na svojoj Fesbuk stranici.
U 08.45, navršava se 38. minut ispunjen panikom i strahom u kojem Hi-EMA tim dobija odobrenje Sistema za obaveštenja i uzbune (FEMA) da pošalje novo obaveštenje na sve uređaje koji imaju mogućnost vajrles internet konekcije koje glasi „Lažna uzbuna. Nema pretnje od rakete ili opasnosti po državu Havaji”.
Nakon 45 minuta, guverner Idž izlazi pred medije i govori da je „ljudskom greškom poslata lažna uzbuna”, a četiri minuta nakon toga njegova izjava je objavljena na društvenim mrežama.
U 1.00 posle podne po lokalnom vremenu i nekoliko sati kasnije, Idž i Vern Mijagi koji je šef Hi-EMA-e, održavaju konferenciju za novinare na kojoj iznose detaljan splet događaja prema vremenu, a Idž navodi da vlada zaustavlja sve buduće vežbe uzbune dok Hi-EMA ne sprovede potpunu istragu o ovom događaju.
Si-En-En donosi naslov „Od raja do panike: Stanovnici Havaja i turisti bežali u zaklon u strahu od raketnog napada”.
„Mislite, o Bože, hoćemo li umeti? Je li ovo stvarno raketa koja stiže ka nama ili je samo test” navela je 24-godišnja Azbel koju je zajedno sa njenim momkom i stotinama drugih gostiju u hotelu osoblje „okupilo kao krave” u podrumu.
„Ljudi plaču i očigledno su užasno uplašeni”, rekla je ona.
Kako je AP izvestio ranije, guverner Havaja se govoreći na konferenciji i izvinio za „bol i zabunu” koje je izazvalo lažno upozorenje.
Dok je predsednik lokalnog parlamenta Havaja Skot Saiki rekao da je neko pritisnuo pogrešno dugme, iz Bele kuće je saopšteno da se radilo isključivo o „državnoj vežbi”.
Saiki je izjavio da je sistem, za koji je stanovnicima Havaja rečeno da se na njega mogu osloniti, potpuno zakazao.
Američki predsednik Donald Tramp je obavešten o situaciji na Havajima gde je građanima upućeno upozorenje na opasnost od balističke rakete uz rečenicu „Ovo nije vežba”.
„Predsednik je upoznat sa situacijom u vezi sa vežbom za vanredne okolnosti na Havajima. Reč je isključivo o vežbi”, kazala je portparolka Bele kuće Lindzi Volters, preneo je Rojters.
Havaji su u decembru prošle godine testirali sirenu za upozorenje od nuklearnog napada po prvi put od završetka Hladnog rata.
Testiranja su usledila nakon rastuće pretnje od raketnog i nuklearnog programa Severne Koreje.
Pjongjang je u septembru 2017. izvršio svoj šesti nuklearni test. (Tanjug)

Snažan zemljotres od 7,3 stepena Rihtera u Peruu
LIMA – Snažan zemljotres jačine 7,3 stepena Rihterove skale pogodio je danas Peru.
Kako prenose agencije zemljotres se dogodio oko 125 kilometara jugozapadno od grada Pukuju.
Za sada nema izveštaja o materijalnoj šteti i stradalima.

Ženama u Saudijskoj Arabiji dozvoljeno da idu na utakmice
RIJAD - Ženama u Saudijskoj Arabiji po prvi put je dozvoljeno da uđu na sportski stadion da gledaju fudbalsku utakmicu.
Korak je jedan u nizu predviđenih u ovoj godini u Saudijskoj Arabiji kojim se ukidaju ograničenja za žene, prenela je agencija AP.
Kraljevstvo je saopštilo da će od juna ženama biti dozvoljeno da voze, što je jedina zabrana vožnje za žene na svetu.
Prvi sportski stadion koji je svoje kapije otvorio ženama je u gradu Džedi, gde su žene u petak gledale utakmicu između dva lokalna tima.
U prestonici, Rijadu, žene su danas prisustvovale fudbalskom meču.
Kraljevstvo se dobro pripremilo za ove promene te je na stadionima napravljen takozvani „porodični odeljak” za žene, odvojen barijerama od dela gde se nalaze isključivo muškarci.
Stadioni imaju i prostorije za žene za molitvu, ženske toalete, parking mesta i ulaze za žene.
Lokalni mediji izveštavaju da žene imaju i svoje prostorije za pušače.
„Porodični odeljci” su prisutni širom kraljevstva, gde venčani parovi, bliski rođaci ili grupe prijatelja mogu da sede zajedno, odvojeni od stolova predviđenih samo za muškarce u restoranima i čekaonicama u bankama i bolnicama.
Iako je karta za utakmicu bila samo pet dolara, „porodični odeljak” bio je više prazan nego pun, navela je američka agencija.
Iako su mnogi pozdravili ovu odluku, bilo je i onih koji smatraju da je ženama mesto kod kuće, uz decu, a ne na stadionima gde muškarci često psuju i viču, javlja AP a prenosi Tanjug.

Eksplodirao šporet, zapalila se zgrada, osam mrtvih
LISABON - U požaru koji je izbio u jednoj zgradi u portugalskom gradu Tondela, poginulo je najmanje osam ljudi a na desetine su povređene, saopštili su danas zvaničnici u toj zemlji.
Kako javlja AP, požar je izbio nakon što je u subotu uveče eksplodirao šporet na drva koji se nalazio u dvospratnoj zgradi u prostorijama udruženja lokalnih stanovnika na severu Portugala.
Agencija navodi da su usled požara u gradu koji se nalazi na oko 250 kilometara od Lisabona, neki građani teško povređeni, a komandant Agencije za civilnu zaštiti Poulo Santos rekao je za lokalnu radio stanicu TSF da je povređeno najmanje 50 ljudi.
Svedoci koji su govorili za lokalne televizijske kanale, naveli su da je požar izazvao paniku među ljudima kojih je bilo oko 60 u zgradi a koji su se tu našli na amaterskom kartaškom turniru.
Oni su naveli i da su ljudi u panici pojurili stvarajući blokadu na izlazu iz zgrade koja se napunila gustim dimom.
Na desetine vatrogasnih ekipa i dva vatrogasna helikoptera su operisali na licu mesta.
Agencija AP navodi da vlasti nisu bile dostupne za komentar, prenosi Tanjug.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Golubev: Ruska PVO oborila ukrajinsku raketu u regionu Rostova, nije bilo žrtava
Snage ruske protivvazdušne odbrane u Rostovskoj oblasti oborile su ukrajinsku raketu u oblasti između Donjecka i Kamenska, izjavio je danas guverner regiona Vasilij Golubev, dodajući da nije bilo žrtava.
„Naš sistem protivvazdušne odbrane funkcionisao je brzo danas oko podneva. Ukrajinska raketa je oborena u oblasti između Kamenska i Donjecka. Nema žrtava. Fragmenti su delimično oštetili krovove nekoliko zgrada”, napisao je on na svom Telegram kanalu, preneo je Tas.
Ranije je načelnik administracije Donjecka u Rostovskoj oblasti Roman Kurajev na Telegramu napisao da će vojska u ponedeljak početi da sanira štetu, prenosi Tanjug.


  </body>
 </text>
</TEI>