<TEI version="3.3.0" xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>The shortest TEI Document Imaginable</title>
   </titleStmt>
   <publicationStmt>
    <p>First published as part of TEI P2, this is the P5
         version using a namespace.</p>
   </publicationStmt>
   <sourceDesc>
    <p>No source: this is an original work.</p>
   </sourceDesc>
  </fileDesc>
 </teiHeader>
 <text>
  <body>
„Rat” karijernih diplomata i stranačkih kadrova
TEKST SAMO U ŠTAMPANOM I DIGITALNOM IZDANjU

„Politikini” ambasadori
TEKST SAMO U ŠTAMPANOM I DIGITALNOM IZDANjU

Bez diplome nema službe
TEKST SAMO U ŠTAMPANOM I DIGITALNOM IZDANjU

Besmisleno je ukinuti železničku stanicu
Železnica i metro predstavljaju najbrže sisteme prevoza u velikim gradovima. Najvažniji i najskuplji deo tih sistema su stanice na najvrednijim lokacijama sa nasleđem razvoja. Posle toga, po vrednosti slede mostovi, tuneli i zemljište na kojem se nalazi kolosek koji prilazi tim lokacijama, a zatim sve ostalo. Po zdravoj logici, upravo na pomenutu infrastrukturu se sve dograđuje, a već postojeća unapređuje, a nikada ne ukida. Od svega ovoga, Beograd ima samo železnički čvor koji koristi tek desetinu svojih projektovanih kapaciteta. Polovina centralnog dela infrastrukture je u očajnom stanju, uključujući i jedinu železničku stanicu u kulturnom, istorijskom, administrativnom, obrazovnom i turističkom centru prestonice. Da stvar bude gora, taj odavno postojeći i najvažniji deo infrastrukture brzog prevoza je prvi put u istoriji pred ukidanjem, uključujući i prilazne koloseke!
Postoje, više kao spekulacija, navodi da ukidanje zahteva investitor. Ali, to je apsurd: ne postoji investitor koji to zaista jeste, a da zahteva tako nešto! Naročito uzevši u obzir ogromne investicije u obnovu Barske pruge, izgradnju pruge za velike brzine ka Budimpešti, najavu obnove pruge za Zagreb, delimičnu obnovu pruge ka Mladenovcu i Velikoj Plani, a uskoro i obnovu pruge za Požarevac. Kupovinom 21 kompozicije novih modernih vozova švajcarskog proizvođača „Štadler”, železnica je prestala da bude prevoz isključivo najsiromašnijih. Kada se sve ovo ima u vidu, ne postoji zdrava poslovna logika po kojoj bi investitor u najskuplje komercijalne objekte zahtevao da oni više ne budu povezani železnicom.
Svi evropski gradovi sa metro-sistemom, bez izuzetka su svoj metro počinjali da grade sa neke od velikih železničkih stanica. U neku ruku, kao dogradnju već postojećeg sistema brzog prevoza. U Beogradu odavno imamo koloseke čijom bismo obnovom omogućili da se iz Resnika, Rakovice i Železnika stigne do Sajma i Železničke stanice za oko 10 do 15 minuta; iz Ripnja, Vrčina, Ralje, Pazove i Barajeva za oko pola sata; a iz Lazarevca i Mladenovca – za oko sat, čime se znatno rasterećuju ulice i ceo grad postaje funkcionalniji i ekonomičniji. A to je upravo cilj metro-sistema, kao i njegov uticaj na investicije, kako u centralnim delovima, tako i na periferiji sistema.
U ozbiljnim ekonomijama mesta dodira metro-linija sa železničkim stanicama predstavljaju najvrednije lokacije za poslovne zgrade, hotele i tržne centre. Sada, kada iz postojećih železnica još nismo izvukli maksimum, postavlja se pitanje na šta će se u stvari nadograditi neki budući metro?
U Srbiji, nažalost, postoje pojedine netalentovane i ograničene arhitekte, koji nam večito serviraju bajku kako „Železnička stanica sprečava prilaz Beograda obali Save”. Prvi superbrzi voz u Evropi iz Pariza za Lion je pošao sa železničke stanice udaljene od reke Sene taman koliko i naša Glavna stanica od Save, a i dalje polazi odatle. Ako već ne umeju sami, neka prepišu rešenja iz Amsterdama, Pariza, Kelna, Londona, Moskve, kako da železnička stanica ostane tamo gde je više od veka generisala razvoj, a da njen eventualni uticaj na poprečna ulična kretanja bude minimalan.
Karlo Polak, dipl. inž. saobraćaja

ZSO u senci  Trampovog tvita
Pr­o­šle sre­de uma­lo da se za­ra­ti, ali sre­ćom, ne na Bal­ka­nu. Bog nas je za sa­da iz­gle­da po­gle­dao, ali u va­zdu­hu još vi­si pi­ta­nje da li smo iz­be­gli „sud­nji dan” ko­ji je na­ja­vio u svom ka­ta­kli­zmič­nom tvi­tu Do­nald Tramp. A do­bro smo pr­o­šli i u pe­tak iako je bio 13. Mi­slim na su­sret, dru­gi u me­sec i po da­na, Alek­san­dra Vu­či­ća i An­ge­le Mer­kel. Kan­ce­lar­ka nas je ohra­bri­la, po­ru­čiv­ši da je Sr­bi­ja ključ­na ze­mlja re­gi­o­na s ko­jom Ne­mač­ka sa­ra­đu­je. 
Či­ni se da ni Vu­čić ni­je bio ne­za­do­vo­ljan ber­lin­skim raz­go­vo­rom, iako je pre pu­ta u Ne­mač­ku po­ru­či­vao gra­đa­ni­ma Sr­bi­je da ne oče­ku­ju pre­vi­še. Pred­sed­nik Sr­bi­je je po­sle raz­go­vo­ra s naj­moć­ni­jom po­li­ti­čar­kom Evro­pe po­no­vio da smo sprem­ni za kom­pro­mis, ali i do­dao da je za traj­no re­še­nje o Ko­so­vu po­treb­no da bu­du sa­gla­sne Ne­mač­ka, Fran­cu­ska, EU, SAD, Tur­ska i Ru­si­ja, a da o sve­mu tre­ba da bu­de oba­ve­šte­na i Ki­na.

Dragan Stojanović

Trampove zezalice u hemijskom oblaku
Dok čo­ve­čan­stvo stre­pi od tre­ćeg svet­skog ra­ta, opa­snu do­zu ha­o­sa, ve­ro­vat­no na­mer­no, uno­si Do­nald Tramp svo­jim tvi­ter­skim ze­za­li­ca­ma. Od­mah po­sle zgro­že­no­sti na­vod­nim he­mij­skim na­pa­dom u Du­mi, op­tu­žio je Ru­se zbog to­ga što po­dr­ža­va­ju „ži­vo­ti­nju Asa­da”. Usle­di­la je na­ja­va da će SAD ga­đa­ti Si­ri­ju. U tre­nut­ku ka­da su si­rij­ske vla­di­ne sna­ge eva­ku­i­sa­le svo­je ba­ze, a Ru­si upo­zo­ra­va­li da ne sa­mo da će oba­ra­ti ra­ke­te ne­go da će ga­đa­ti i si­ste­me iz ko­jih bu­du is­pa­lje­ne, Tramp je po­ru­čio: „Ru­si, spre­mi­te se, sti­žu ame­rič­ke ra­ke­te le­pe, no­ve i pa­met­ne.” On­da je po­sle sa­mo 40 mi­nu­ta tvi­to­vao o eko­nom­skoj sa­rad­nji sa Ru­si­jom i do­brim na­me­ra­ma u raz­o­ru­ža­nju. 
Usle­di­la je pi­tij­ska rečenica da „na­pad mo­že da se do­go­di ili vr­lo br­zo ili ne ta­ko br­zo”. Ne­ki ru­ski ana­li­ti­ča­ri sma­tra­ju da Tram­po­vi tvi­to­vi odražavaju na­me­ru da iz­beg­ne su­kob sa Ru­si­jom zbog Si­ri­je, ali da isto­vre­me­no ko­ri­sti oštar je­zik go­vo­re­ći o zva­nič­noj Mo­skvi. 
Ali is­pod tog tvi­te­ra­škog ni­voa svet­ski od­no­si do­bi­ja­ju ubr­za­nje.

Sr­lja­nje u rat pre­ska­ka­njem me­đu­na­rod­nog pra­va
(Foto Piksabej)

Nepodobno „srpsko” državljanstvo
Redovni profesor Filološkog fakulteta u Beogradu i FILUM-a u Kragujevcu 
TEKST SAMO U ŠTAMPANOM I DIGITALNOM IZDANjU

Ponosna u uniformi Vojske Srbije
Katarina Štrbac je prva žena unapređena u čin pukovnika pre devet godina, a danas se osim svojih redovnih zaduženja, kao direktorka Direkcije za Evropske integracije i upravljanje projektima u Ministarstvu odbrane, zalaže za rodnu ravnopravnost i bori protiv svake vrste nasilja. Trenutno u vojsci ima jedan odsto žena, vojnika, podoficira i oficira. U međuvremenu još dve žene su postale pukovnici.
Kada je u vreme SFRJ 1989. godine počela da radi u vojsci, žene su nosile mušku uniformu koju su mogle da kupe u vojnoj prodavnici. Od tada se mnogo toga promenilo. U Sektoru za politiku odbrane u Ministarstvu odbrane, na svom radnom mestu uvek je u uniformi, a otkiva kako su joj cipele i tašne- najveća slabost.
Dana Stanković
10 PITANjA O PROMENAMA U ŽIVOTU
Tačka „pucanja” kod svakog drugačija

(Foto: Piksabej)
Kako promeniti stvari kojima smo nezadovoljni? Da li je proleće koje je stiglo idealno doba godine za promene koje već dugo planiramo da izvedemo u svom životu?
Odgovore na ova pitanja daje Jovana Trbojević, psiholog i psihoterapeut, koja podseća da „iako stalno pričamo o promeni, često nam nedostaje inicijative da je zaista i sprovedemo”. Neko reaguje na prvi znak nezadovoljstva, a neko čeka da „dotakne dno” pre nego što prizna sebi da je potrebno nešto menjati.
O. Popović
FORMULE ŽIVLjENjA
Projekcija

(Srđan Pečeničić)
U novoj kolumni Zoran Milivojević objašnjava psihološki mehanizam kojeg često nismo svesni, a događa se kada ne reagujemo na stvarnost, već naša reakcija, bar u izvesnoj meri, dolazi iz naše prošlosti. Sećanje koje je pobuđeno sličnošću čini da mi iskrivljujemo stvarnost, a kako naša reakcija ne odgovara stvarnosti, naša reakcija je neadekvatna. Kada smo svesni svojih mentalnih procesa, tada se možemo truditi da razdvojimo sadašnjost od prošlosti i da damo šansu novoj osobi da je doživimo kao različitu od osobe na koju nas podseća.
BELEŠKE S PUTA ŽENEVA
Skupa bajka pod Alpima

(Foto: Tanjug)
Ovaj grad često pogrešno smatraju prestonicom Švajcarske, jer je tu sedište mnogih međunarodnih organizacija i banaka, a mesto nudi jednostavne užitke poput šetnje pored jezera, posete muzejima, ali i luksuz skupocenih automobila, satova, nakita i umetnina.
Svakodnevni život u Ženevi, za stalne stanovnike ali i za one koji su tu došli na kraće vreme, zbog posla ili školovanja, mogao bi ličiti na savremenu bajku, da nije jedne „sitnice”: skupoće. U Ženevi sve mnogo košta: smeštaj, hrana, prevoz, svaka usluga... To nije mesto za siromahe.
Aleksandra Mijalković
ZANIMLjIVA SRBIJA: MANASTIR BOĐANI
Nadaleko poznat po freskama

(Foto: Dragoslav Žarković)
Najstariji manastir u ovom delu Vojvodine, u opštini Bač, između Dunava i Tise, posvećen Vavedenju Presvete Bogorodice, proglašen je spomenikom kulture od izuzetnog značaja Republike Srbije. Manastir živi punih sedam vekova: oduvek nastanjen monasima, samo je u jednom kraćem periodu, početkom devedesetih godina 20. veka bio ženski.
Pogled vernika, koji prvi put dolazi, odmah privlače freske. Celokupno zidno slikarstvo na oko 600 metara kvadratnih delo je Hristifora Žefarovića iz tridesetih godina 18. veka. Rađeno je potpuno drugačije u odnosu na do tada ustaljeni način.
Andrijana Cvetićanin
OPŠIRNIJE U ŠTAMPANOM I DIGITALNOM IZDANjU

Čović: Zvezda, gotovo sigurno neće izaći na teren
Predsednik košarkaškog kluba Crvena zvezda Nebojša Čović rekao je danas da crveno-beli „gotovo sigurno” neće igrati večerašnju četvrtu utakmicu finalne serije plej-ofa ABA lige protiv Budućnosti.
„Gotovo sigurno nećemo večeras izaći na parket u 'Morači'. Sve je već viđeno u petak”, rekao je Čović novinarima u Podgorici, a preneo je Blic.
Crvena zvezda u finalnoj seriji plej-ofa ABA lige gubi od Budućnosti s 1:2, a Čović je još ocenio da je na sinoćnoj utakmici bila krađa.
„U prvoj utakmici protiv Budućnosti smo pokradeni, jer smo mi evidentno bolji od njih. Oni su gospodski primljeni u Beogradu, a vidite kako smo mi dočekani ovde. Nikada nije bio viđen veći stepen mržnje, ovako odvratnu mržnju nisam doživeo nigde kao ovde u Podgorici. Da li je moguće da se jedan te isti narod ovako mrzi. Ovi ljudi ne umeju da se sportski ponašaju. Bokan je mogao na drugačiji način da mi kaže da želi da bude gradonačelnik”, rekao je Čović.
Četvrta utakmica finalne serije plej-ofa ABA lige između Budućnosti i Crvene zvezde trebalo bi da se igra večeras od 21.00 u dvorani Morača.
(Beta)

Zvezda dva puta promašila za pobedu
Košarkaši Budućnosti su na pragu istorijskog uspeha – osvajanja prve titule u ABA ligi i učešća u Evroligi posle 16 godina. U dvorani „Morača“ pobedili su Crvenu zvezdu u trećoj utakmici finalne serije i poveli 2-1, a večeras (21 č) će takođe pred svojim navijačima imati šansu da skinu s trona trostrukog uzastopnog šampiona. Imajući u vidu da je ovo Podgoričanima četvrta pobeda nad „crveno-belima“ u ovoj sezoni iz pet duela, jasno je da je iskusni trener Aleksandar Džikić dobro dijagnostikovao brojne Zvezdine slabosti i da znalački vodi tim ka trofeju. Ipak, ne može se pobeći od konstatacije da je sreća u trećem duelu bila plavo-bele boje, pomalo i svetlo zelene, imajući u vidu da je suđenje bilo prilično domaćinsko.
Retke su utakmice u kojima jedan tim bude bolji u skoro svim statističkim parametrima, a izgubi utakmicu. Zvezda je odnela prevagu u šutu za dva poena (64-55 odsto), tri poena (33-28 odsto), skokovima (29-25), asistencijama (18-14), osvojenim loptama (9-6), bila u egelau u izgubljenim (10-10), ali Budućnost je stekla prednost od čak 16 poena sa linije slobodnih bacanja. Igračima srpskog tima dosuđeno je sedam faulova više (27-20), ali Podgoričani su na liniju slobodnih bacanja išli čak 17 puta više (28-21, naspram 11-5). Ipak, uprkos svemu, pobeda je bila u rukama „crveno-belih“. Pri vođstvu Budućnosti 78:77, imali su ceo napad da izvedu akciju za pobedu, ali to im nije pošlo za rukom iz dva pokušaja. Feldin je promašio otvoreni šut za tri poena, a odbijenu loptu Lesor iz izgledne prilike, takoreći „zicera“, nije uspeo da proturi kroz obruč.
To je samo finale grešaka, loših procena i poteza aktuelanog prvaka, koji je bio bolji tim tokom većeg dela utakmice. Selekcija faulova, posebno nesmotrenih u napadu, branjenja bekova „jedan na jedan“, začuđujućih petorki i deljenja minutaže. Promašaj Feldina je u neku ruku mogao i da se očekuje. Dominikanac je bio najbolji u prvom poluvremenu kada je Zvezda imala u dva navrata sedam poena prednosti (ubacio četiri „trojke), ali u poslednjoj deonici Alimpijević ga je „zagubio“ na klupi. Uveo ga je prilično hladnog tri minuta pre kraja, ali trener je mogao da izabere mnogo bolju opciju za pobedu. Za poslednji napad je njegov tim imao 24 sekunde i nejasno je čija je odluka bila da se na jedan razlike pobeda traži šutom za tri poena, a ne prodorom, ili preko dominatnog Omića, koji u trenucima kada se utakmica lomila i nije bio na parketu. Škola i iskustvo se uvek skupo plaćaju, a koja će biti cena znaće se večeras oko 23 sata. Košarkaši Budućnosti već glancaju pehar...  
Dvorana: „Morača“. Gledalaca: 6.000. Sudije: Javor (Slovenija), Hordov (Hrvatska) i Majkić (Slovenija).
BUDUĆNOST: Ivanović 10 (jedna „trojka“), Suad Šehović 3 (1), Dolmen 5 (1), Barović 10, Sead Šehović 3, Gordić 17 (1), Z. Nikolić 12, Gibson 10 (1), Popović 5, Lendri 3, D. Nikolić. Nije igrao Ilić.
CRVENA ZVEZDA: Davidovac, Lazić 2, Dobrić 5 (1), Feldin 19 (4), Janković 3, Ročesti 12 (2), Omić 18, Lesor 6, Enis 8 (1), Bjelica 4. Nisu igrali Kešelj i Jovanović.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Zvezda na korak od titule
Fudbaleri Crvene zvezde nalaze se nadomak šampionske titule nakon što su pobedom nad Partizanom od 2:1 (2:0) stekli velikih devet bodova prednosti šest kola pre kraja Superlige. „Crveno-beli“ su odličnom igrom u prvom poluvremenu, tokom kog su poveli sa dva brza pogotka Nemanje Radonjića i Aleksandra Pešića, prekinuli niz od šest prvenstvenih derbija bez pobede zakoračivši ka 28. peharu. Ekipa iz Humske je u finišu uspela da smanji prednost, ali ne i da preokrene, pošto je u meču u kom joj je bila neophodna pobeda da bi ostala u šampionskoj trci odigrala ispod nivoa: Crvena zvezda – Partizan 2:1 (2:0).
Trener „crveno-belih“ Vladan Milojević, iako je prethodnih dana posle dugo vremena imao sve igrače na raspolaganju na treninzima, nije izveo najjači sastav. Vujadin Savić, koji zbog povrede nije debitovao ni za reprezentaciju, očigledno još nije spreman da igra pošto nije bio ni u protokolu, a umesto njega zaigrao je Srđan Babić. Ni Mičel Donald nije igrao od početka, već je šansu čekao na „klupi“ za rezervne igrače, pa su na poziciji zadnjeg veznog u tandemu zaigrali Nenad Krstičić i Branko Jovičić. Sa druge strane njegov kolega Miroslav Đukić u startnu postavu nije uvrstio Zorana Tošića, a umesto njega zaigrao je mladi Armin Đerlek, dok je Ognjen Ožegović iako je pre nekoliko dana ranije završio trening ipak dobio priliku od prvog minuta.
Čini se da je važnost utakmice, koja je mogla da reši pitanje šampiona, uticala na oba tima pošto su igrači dosta nervozno počeli susret. To se ogledalo u velikom broju pogrešnih pasova, ali i činjenici da nijedna ekipa nije uspela ozbiljnije da ugrozi gol protivnika tokom prvih petnaestak minuta.
Zvezda je povela u 18. minutu gotovo posle prve ozbiljnije akcije. Pešić je proigrao Srnića koji je pronašao Radonjića na 18-19 metara od gola Partizana, a vezista je iskoristio što protivnički igrači nisu na vreme izašli da ga izblokiraju pa je o stativu pogodio mrežu Vladimira Stojkovića. „Crno-beli“ nisu uspeli ni da se oporave od tog pogotka, a tri minuta kasnije na semaforu je već pisalo 2:0 za domaćina. Posle greške Nemanje R. Miletića lopta je došla do Jovičića, a zatim i Bena koji je uputio pas ka Pešiću. Napadač je prošao po levoj strani i lob udarcem, malo iskosa, savladao protivničkog „čuvara mreže“ koji je istrčao sa svog gola.
Ekipa iz Ljutice Bogdana je u kratkom vremenskom periodu imala dve prilike da postigne i treći pogodak i u potpunosti nokautira protivnika. Najpre je Ben u 29. minutu šutirao preko gola iz slobodnog udarca sa oko 18 metara, a samo minut kasnije Radonjić je pokušao iskosa sa leve strane, ali mu je Stojković „skratio“ ugao i nogom odbranio šut.
Iako je Partizanu pobeda bila imperativ kako bi ostao u šampionskoj trci njegovi igrači nijednom nisu uspeli da ozbiljnije ugroze Borjana u prvom delu, a jedini šut ka njegovom golu uputili su u 40. minutu kada je Ožegović bio neprecizan iz „mrtvog ugla“.
Sa druge strane „crveno-beli“ su kontrolisali dešavanja na terenu, a uprkos velikoj prednosti nastavili su sa napadima. Srnić je u finišu prvog poluvremena „povukao“ kontru „tri na dva“, proigrao Pešića koji je dodao loptu do Bena, ali nekadašnji fudbaler Olimpijakosa nije uspeo da iskontroliše loptu i ozbiljnije zapreti Stojkoviću.
Početak drugog dela protekao je slično kao i uvodni minuti prvog poluvremena, bez većih uzbuđenja. U tom periodu jedinu šansu imao je Janković, koji je u 52. minutu izveo slobodan udarac iskosa sa desne strane, ali je Borjan sigurno intervenisao. Kada je susret nastavljen, posle višeminutnog prekida zbog divljanja navijača, Partizan je imao šansu da postigne pogodak i vrati neizvesnost u utakmicu. Janković je u 75. minutu prošao po desnoj strani, ušao u kazneni prostor i po zemlji uputio loptu ka Ožegoviću koji je sa desetak minuta šutirao iz prve, ali preko gola.
Krenuli su gosti u finišu na sve ili ništa, a najbolju priliku nije iskoristio Tošić tri minuta pre kraja. Vezista „crno-belih“ izveo je odlično slobodan udarac sa više od 25 metara, ali je Borjan bio na pravom mestu pa je „paradom“ otklonio opasnost izbacivanjem lopte u korner. Gosti, koji su zaigrali bolje u drugom poluvremenu, uspeli su u finišu da postignu počasni pogodak, a strelac je bio Ožegović iz jedanaesterca u sedmom minutu zaustavnog vremena. Zbog koškanja koje je nastalo prilikom otimanja za loptu nakon pogotka crveni karton su dobili Donald i Suma.
Stadion: „Rajko Mitić“. Gledalaca: 35.131. Sudija: Danilo Grujić (Niš). Strelci: 1:0 Radonjić (18), 2:0 Pešić (21), 2:1 Ožegović iz jedanaesterca (90+7). Žuti kartoni: Radonjić, Babić, Jovičić, Stojković, Pešić (Crvena zvezda), Ožegović (Partizan). Crveni karton: Donald (Crvena zvezda), Suma (Partizan).
CRVENA ZVEZDA: Borjan 7,5, Stojković 8, Le Talek 7,5, Babić 7,5, Rodić 7,5, Krstičić 7,5, Jovičić 7,5, Srnić 7,5 (od 90. Adžić -), Ben 7,5 (od 90+2 Milijaš -), Radonjić 8 (od 81. Donald -), Pešić 8. Trener: Milojević.
PARTIZAN: Stojković 6,5, Vulićević 5,5, Nemanja R. Miletić 5,5, Marković 6, Nemanja G. Miletić 5,5, Đerlek 6 (od 53. Tošić 6), Pantić 6,5, Zdjelar 6, Janković 6 (od 88. Suma -), Ožegović 7, Tavamba 6 (od 81. Ivanović -). Trener: Đukić.
Višeminutni prekid zbog tuče na zapadu
Ni 157. derbi nije mogao da protekne bez ružnih scena i divljanja navijača koji su poslednjih godina neizostavan deo najvažnije utakmice srpskog fudbala. Sredinom drugog poluvremena sudija Danilo Grujić je na nekoliko minuta prekinuo susret zbog sukoba koji je izbio na zapadnoj tribini stadiona „Rajko Mitić“ između zvezdaša i partizanovaca koji su bili smešteni u boksu između zapada i juga. Tom prilikom nekoliko navijača je došlo sa severa i krenuli su ka jugu na kom su navijači „crno-belih“ pokušali da probiju zaštitnu ogradu. Sukob, tokom kog su se zaraćene strane gađale stolicama i bakljama, prekinula je žandarmerija koja je napravila kordon između njih.
Inače, navijači Partizana su utakmicu pratili podeljeni u tri grupe, na južnoj tribini, kao i u po jednom „boksu“ na istoku i zapadu. Istočna tribina je bila poluprazna pošto se zbog bezbednosti nisu prodavale karte za nju, a tu su se našli samo navijači sa sezonskim ulaznicama i sponzori.

Tuča navijača Zvezde i Partizana na derbiju
Navijači Crvene zvezde i Partizana sukobili su se na zapadnoj tribini tokom fudbalske utakmice dva tima na stadionu „Rajko Mitić”.
Na delu zapada, bliže južnoj strani stadiona, sa obe strane u sukobu su korišćene baklje i stolice, javlja reporter Tanjuga sa lica mesta.
Brzom reakcijom Žandarmerije sprečen je teži incident i napravljena velika „tampon” zona između zapada i juga, a pristalice crno-belih odatle prebačene na jug.
Utakmica između Crvene zvezde i Partizana je zbog nemilih događaja prekinuta na pet minuta. (Tanjug)

Radnički pobedio Čukarički u Beogradu
Fudbaleri Radničkog iz Niša pobedili su u Beogradu domaći Čukarički sa 3:2, u utakmici 31. kola Super lige Srbije, odnosno prvog kola plej-ofa. Čukarički je poveo u prvom minutu nadoknade vremena prvog poluvremena golom Asmira Kajevića, a na asistenciju Petra Bojića sa desne strane.
Trener Nenad Lalatović je već u sedmom minutu utakmice morao da zameni Darka Zorića, kome je posle kornera za Radnički u duelu sa jednim protivničkim igračem slomljena vilica.
Radnički je izjednačio u 51. minutu golom Siniše Babića iz jedanaesterca. Sudija Ilija Brdar dosudo je penal u 49. minutu posle starta Miladina Stevanovića nad Markom Mrkićem. Fudbaler Čukaričkog je tada isključen, pošto je dobio drugi žuti karton.

U 59. minutu isključen je Lalatovićev pomoćnik Dragan Šarac zbog prigovora, dok je igrač njegove ekipe Darko Puškarić dobio direktan crveni karton u 72. minutu zbog starta nad Milanom Pavkovim.
Radnički je poveo u 75. minutu golom Aleksandra Subića, a dva minuta kasnije svi fudbaleri Čukaričkog su seli na travu nezadovoljni suđenjem. Oni su minut kasnije nastavili utakmicu. Pobedu Radničkog potvrdio je Dušan Mićić golom u 82. minutu, a konačan rezultat postavio je Marko Docić u 84. minutu.
Obe ekipe se bore za plasman u kvalifikacije za Ligu Evropa. Radnički je ovom pobedom preskočio Čukarički na trećem mestu na tabeli i sada ima 28 bodova, dva više od beogradskog tima. (Beta)

Kako je Andrija uzeo Đoletu sve „do gole kože”
Mnogi učeni ljudi smatraju da su snovi u neku ruku 'prozori' duše koji nam omogućavaju da bolje razumijemo sebe, donosimo bolje odluke u životu i lakše postignemo svoje ciljeve.
Zato ne razumijem otkud Andrija i nakon trideset godina u mom snu kad sam odavno sve najvažnije odluke potrošio, ciljeve uglavnom ispromašivao, a sebe izgleda ja sâm i dan danas jedino najbolje i razumijem?
Andriju sam prvi put pošteno vidio tek kad smo u ranim jutarnjim satima tog 8. aprila 1988. godine sa telavivskog aerodroma njegovom starom „Susitom” (nekadašnji jedini orginalni izraelski automobil sa „ševroletovim” motorom), stigli u Čičin stan u Bat Jam-u. Prvi put sam video i Čiču koga je Andrija dovezao da nas (mene i mog starijeg brata, njegovog nekadašnjeg „gazdu” u kafani „Beograd” u Inđiji) dočeka.
Bratu nije dozvoljen ulazak u Izrael, vraćen je istim avionom za Beograd, a mene su tako dočekala dvojica ljudi koje nikada u svom životu nisam vidio.


(Foto Piksabej)


Andrija je u Čičinom stanu posjedio malko sa nama, tek toliko da se upoznamo i da sasluša dramatičnu priču u burazovom drugom neuspjelom pokušaju da se ponovo dokopa „Obećane zemlje” u kojoj je početkom osamdesetih godina zajedno sa suprugom ilegalno boravio godinu i po dana. Po povratku u Jugoslaviju dobio je, uz popriličnu novčanu kaznu, i zabranu ulaska u jevrejsku državu.
Andrija je pošao da malo odspava, imao je neki neodložan moleraj čim svane. Čiča i ja smo nastavili i dalje da se uz „balantajn” upoznajemo...
Njih dvojica su bili najbolji drugari a i meni se kasnije Andrija učinio nekako „najnormalnijim” od svih Čičinih „naših Izraelaca”. Iako se mnogo kockao. Njegova stvar.
Za mojih jedanaest tadašnjih mjeseci boravka u Izraelu, na prste jedne ruke bi se možda mogli izbrojati naši susreti. Dva, tri nikada neću zaboraviti, ne računajući onaj doček na aerodromu. Na primer, ono jutro kad se Čiča i ja vratismo iz noćne a Andrija telefonira čim smo sjeli da, uz ohlađen „štok” malo „da`nemo dušom”. Došao je sa skoro novim „subaruom” koji je usput pazario i isplatio kešom nekom Čivri, tu u komšiluku naše ulice.
Ojadio je Cigane (grupa šabačkih Roma koji su ko zna kojom linijom došli u Izrael da na brzinu „oprave velike novce”, živeći u stalnom strahu od policije koja je ganjala ilegalce). Te noći cigi Đoletu, kome se žena upravo porađala u nekom porodilištu kojoj je obezbedila gazdarica zgrade u kojoj je stanovala, uzeo je sve do „do gole kože”.
Svu ušteđevinu od 28 hiljada nemačkih maraka koju je uglavnom žena zaradila, i na kraju debeli zlatni lanac i sat sa ruke. Ipak, na polasku Đoletu je pozajmio hiljadu maraka, da izvadi ženu iz bolnice.
Na putu do Čiče kupio „subarua” da se sa „debelom gutom para u džepu vozi i u dobrom autu, kao čovek”.


(Foto Piksabej)


I drugi put kad se u ranim jutarnjim satima pojavio na našem zbornom mjestu za pecaroše, u Nacionalnom parku u Ramat Ganu i upecao dobrog soma. Kako sam bio samo posmatrač „cirkusa” na tom divnom mjestu gdje sam jednom prisustvovao koncertu čuvene izraelske filharmonije pod otvorenim nebom. Nisam pristao da na nagovor jedne „naše barabe”, kojoj pecanje nije išlo od ruke, pozajmim soma od Andrije kako bi ovaj provocirao Čiču koji na malom ostrvcu vještačkog jezera, tamo preko puta, vadi šarane "k`o rukom".
Jednom je kod Čiče insistirao da i mene povede na neku njihovu feštu kad sam upoznao i njegovu Zusku, ženu sa kojom je živio, i to bi bilo to.
Sve do ovog sna noćas. Sjedim sa Andrijom na nekoj autobuskoj stanici, mogla bi biti i ona naša dobojska, i čekamo naš – avion. On mi kaže, ništa ne brini ja pazim, neće proći. Isti je kao i prije trideset godina, a ja se i u snu radujem onom društvu koje je izostalo, one noći prije tri decenije, u Ramat Ganu.
Možda će sada konačno ući na pravi ulaz i neće nas, kao onda, sve do jutra tražiti na sasvim drugoj strani ogromnog parka. Na kraju krajeva, sada su i mobilni telefoni tu.
Možda bih ih konačno i dočekao u samom snu, ali me probudio – telefon.

Sećanje na talačku krizu u Moskvi
Predstava „Severoistok” Torstena Buhštajnera u režiji Jane Maričić premijerno je izvedena u Bitef teatru.
Komad je nastao prema istinitim svedočenjima preživelih u talačkoj krizi u Moskvi 2002. godine, kada je grupa čečenskih terorista upala u pozorište i zahtevala da Rusi povuku svoje trupe iz mesta Groznog.
Čečenka, Ruskinja i Letonka koja je spasavala žrtve, iznose u ovom komadu svoja potresna sećanja i ponovo ih proživljavaju. Njih su tumačile Katarina Žutić, Jovana Gavrilović i Milica Janevski.
Priče su, kako je podsetila rediteljka, izgrađene suptilnim pozorišnim jezikom, uz poštovanje istinitosti i tananosti ljudskih osećanja, bez ulaženja u politički kontekst događaja.
Terorizam je, prema oceni Maričićeve, suviše važna i prisutna pojava da bismo ga samo površno osuđivali.
Scenografiju je uradila Jasmina Holbus, a kostime je osmislila Adrijana Pajić. Muziku je komponovao Božidar Obradinović.

Kad porastem, praviću crtane filmove
Na pro­zo­ru ba­ra­ke u pri­hvat­nom cen­tru u Kr­nja­či ne­ko­li­ko sak­si­ja sa cve­ćem. Odr­ža­va ih ma­ma Dže­mi­le, ko­ja nas sa ši­ro­kim osme­hom uvo­di u ma­le­nu pro­sto­ri­ju u ko­joj po­ro­di­ca Nu­ri pro­vo­di mi­grant­ske da­ne. Bo­so­no­gi de­čak Far­had čvr­sto nam sti­ska ru­ke i uzi­ma od maj­ke ko­šu­lju da bi se sre­dio za sli­ka­nje. Od­u­sta­je, ve­ro­vat­no mu se ne do­pa­da ka­ko mu sto­ji. Od­lu­ču­je se ipak za ma­ji­cu. 
Je­da­na­e­sto­go­di­šnjem de­ča­ku po­ma­lo je do­sad­no što mo­ra da raz­go­va­ra sa no­vi­na­ri­ma dok nje­go­vi dru­ga­ri is­pred pro­zo­ra igra­ju fud­bal. Ali, na­vi­kao se već, a i tre­ba da ve­žba. Jer ka­da Ma­li Pi­ka­so, ka­ko ga zo­vu, po­ra­ste, si­gur­no će ga če­ka­ti mno­go in­ter­vjua i raz­go­vo­ra po­put ovog. 
Za ovog ma­li­ša­na srp­ska jav­nost pr­vi put je ču­la ka­da je pro­šle go­di­ne or­ga­ni­zo­vao pro­daj­nu iz­lo­žbu svo­jih sli­ka da bi po­mo­gao le­če­nje sed­mo­go­di­šnjeg de­ča­ka iz Sr­bi­je.

Tone zemlje istovarene na placu u blizini vodoizvorišta u Makišu
Sugrađani koji žive u Makišu, tačnije imaju splavove i vikendice u blizini vodoizvorišta, obratili su se juče kasno po podne našoj redakciji zabrinuti zbog velike količine zemlje koja je istovarena na privatnom placu u blizini nasipa.
Prema njihovim rečima, na tu lokaciju dovučeno je, u poslednje vreme, toliko zemlje da se plac smešten u blizini vode izjednačio sa nasipom, a zemlja pada i u reku Savu.
– Plašimo se da te ogromne količine zemlje mogu da ugroze gradski cevovod, a sumnjamo i da zemlja koja je tu istovarena potiče sa placa u Ulici kneza Miloša gde je bila zgrada saveznog MUP-a. Sećamo se svi da je ona u toku NATO bombardovanja gađana krstarećim projektilima, a ko zna šta je bilo u njima. Zbog ovoga smo se obratili nadležnima – kaže jedan od vikendaša čiji je „dom na reci” smešten uz obod starog Obrenovačkog puta. Pitanja šta se dešava na tom placu uputili smo gradskim službama.

Taksisti napali vozača prevoznika CAR:GO
Vozač „CAR:GO” lakše je povređen kada su ga fizički napali taksisti kod Vukovog spomenika u Beogradu, a njegovo vozilo je oštećeno, saopštila je ta kompanija. Kako se navodi, do incidenta je došlo noćas oko 1.30, kada su šestorica taksista napala vozača „CAR:GO”, uz pretnju oružjem.
„Oni su držali ruke iza leđa simulirajući držanje pištolja. Došlo je i do verbalnog napada, prilikom čega su pretili i kazali da 'će nas pobititi', i da 'nismo svesni šta radimo i ne znamo šta nam se tek sprema'”, navodi se u saopštenju. 
„CAR:GO” je naveo da su zbog tog incidenta poslali obaveštenje Ministarstvu unutrašnjih poslova, Kancelariji gradonačelnika Beograda i svim beogradskim taksi udruženjima i pozvali nadležne da reaguju i spreče dalje napade i incidente.
Kako su naveli, sinoćni incident nije prvi, jer se i ranije dešavalo da beogradski taksisti ometaju rad njihovim vozačima i onemogućavaju mušterijama da uđu u vozilo „CAR:GO”, snimaju ih, slikaju i prate.
„CAR:GO” je prvi domaći auto prevoznik u Beogradu koji omogućava naručivanje vožnje preko mobilnog telefona, gde vozači nisu taksi prevoznici. (Beta)

Selo puno ribljih restorana
Stara Palanka – U Staru Palanku, na levoj obali Dunava, naspram Rama, koja tokom cele godine miriše na riblje specijalitete, samo prvi put se dolazi – slučajno. Svaki sledeći dolazak je posledica prvog boravka. Na ovom delu velika evropska reka se baš razbaškarila, pre ulaska u klisuru, na putu do Crnog mora. Kažu meštani da je i jugoistočni vetar, poznat kao košava, ovde najsnažniji, jer strašno mumlajući izlazi iz klisure i hita prema Vršačkim planinama i uzvodno prema Beogradu, nekad i razorne snage.
U ovom mestu sa 11 kuća, od čega je samo pet naseljeno, radi – pet ribljih restorana. Još osamdesetak vikendica su sagradile i u njima povremeno žive porodice iz ovog kraja, najviše ih je iz Vršca. Čitavo selo je, zajedno sa kućama za odmor, u jednoj ulici – Dunavskoj. Ovde je još pre 18 godina zabeleženo rođenje deteta. Naselje ima status zaseoka i administrativno pripada tri kilometra udaljenoj Banatskoj Palanci. Arheološke iskopine govore da se na ovoj lokaciji živelo i pre više od – dve hiljade godina.

Profesoru, s ljubavlju
Šta zna­či bi­ti iz­u­ze­tan pro­fe­sor po­ka­za­će jed­na mu­zič­ka pri­ča ko­ja će bi­ti is­pri­ča­na na, uvek pri­jat­nom, pro­me­nad­nom ne­delj­nom kon­cer­tu u Ko­lar­če­voj za­du­žbi­ni. U čast Alek­san­dra Pa­vlo­vi­ća (1929–2017), po­zna­tog vi­o­li­ni­ste, di­ri­gen­ta i du­go­go­di­šnjeg pro­fe­so­ra Fa­kul­te­ta mu­zič­ke umet­no­sti u Be­o­gra­du, Trio „Ani­ma”, u sa­sta­vu: Na­ta­ša Velj­ko­vić (kla­vir), San­dra Be­lić (vi­o­lon­če­lo) i Lju­bi­ša Jo­va­no­vić (fla­u­ta), da­nas od 11 ča­so­va iz­ve­šće omi­lje­na pro­fe­so­ro­va de­la Hajd­na, Be­to­ve­na, Čaj­kov­skog, Pro­ko­fje­va. I ne sa­mo mu­zi­kom, već i iz­van­red­nim re­či­ma oni se odu­žu­ju ve­li­kom umet­ni­ku, ko­ji je di­plo­mi­rao na Kra­ljev­skom ko­le­džu u Lon­do­nu da bi to­kom ka­ri­je­re odr­žao ne­ko­li­ko sto­ti­na kon­ce­ra­ta. 
Po­ča­sni član i go­stu­ju­ći pro­fe­sor Bri­tan­ske kra­ljev­ske mu­zič­ke aka­de­mi­je Pa­vlo­vić je po­stao 2006. kao je­di­ni sa pro­sto­ra Bal­ka­na ko­ji je ika­da pri­mljen u ovu pre­sti­žnu in­sti­tu­ci­ju, či­ji je broj ogra­ni­čen na naj­vi­še 300 naj­zna­čaj­ni­jih mu­zi­ča­ra iz ce­log sve­ta, me­đu ko­ji­ma su bi­li Men­del­son, List, Rah­ma­nji­nov, Štra­us, Stra­vin­ski. Bio je umet­nič­ki di­rek­tor Omla­din­skog or­ke­stra Evrop­ske uni­je, a 2009. osni­va­či ovog or­ke­stra, za ma­e­stro­va ži­vo­ta, usta­no­vi­li su na­gra­du ko­ja no­si nje­go­vo ime.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Staro prijateljstvo za novu budućnost
Niš – Od osni­va­nja 16. apri­la 2003. go­di­ne, Fran­cu­ski kul­tur­ni cen­tar, sa­da Fran­cu­ski in­sti­tut u Sr­bi­ji, vi­še je ne­go ika­da pri­su­tan na po­lju kul­tu­re, fran­ko­fo­ni­je, na­u­ke i uni­ver­zi­tet­ske sa­rad­nje Gra­da Ni­ša, is­ti­če za „Po­li­ti­ku” Va­le­ri­ja Voj­no­vić, asi­stent za kul­tu­ru i sa­rad­nju u ovoj usta­no­vi u Ni­šu, ko­ja će u po­ne­de­ljak, 16. apri­la, u ov­da­šnjem Ofi­cir­skom do­mu sve­ča­no obe­le­ži­ti pet­na­e­sto­go­di­šnji­cu uspe­šnog ra­da.
In­sti­tut je osno­van sa pr­vo­bit­nim ci­ljem da pro­mo­vi­še fran­cu­ski je­zik i kul­tu­ru, ali je po­la­ko ši­rio svo­ju de­lat­nost, ta­ko da da­nas pred­sta­vlja va­žnu kul­tur­nu i na­uč­nu spo­nu iz­me­đu dva na­ro­da. Po re­či­ma na­še sa­go­vor­ni­ce, ško­la fran­cu­skog je­zi­ka or­ga­ni­zu­je se po naj­sa­vre­me­ni­jim me­to­da­ma, pri če­mu po­la­zni­ci od­mah go­vo­re fran­cu­ski, po če­mu se raz­li­ku­je od dru­gih ško­la. Dru­ga oblast de­lo­va­nja je me­di­ja­te­ka u okvi­ru ko­je iz Fran­cu­ske sti­žu naj­no­vi­ja iz­da­nja ča­so­pi­sa, fil­mo­va, mu­zi­ke.

Odlazak Miloša Formana
Če­ški re­di­telj Mi­loš For­man, ko­ji je ži­veo u SAD, a sla­vu ste­kao u Ho­li­vu­du, pre­mi­nuo je u pe­tak po­sle krat­ke bo­le­sti, u 86. go­di­ni, ja­vlja­ju svet­ski me­di­ji. 
„For­man je umro u SAD na­kon krat­ke bo­le­sti. Nje­gov od­la­zak je bio mi­ran i sve vre­me je bio okru­žen po­ro­di­com i naj­bli­žim pri­ja­te­lji­ma”, iz­ja­vi­la je nje­go­va su­pru­ga Mar­ti­na. 
For­man je ro­đen 18. fe­bru­a­ra 1932. go­di­ne u če­škom gra­du Ča­slav is­toč­no od Pra­ga, kao sin Ane For­man, ko­ja je vo­di­la let­nji ho­tel i Ru­dol­fa For­ma­na, pro­fe­so­ra. Ro­di­te­lji su mu bi­li pro­te­stan­ti. Po­sle ra­ta, Mi­loš For­man stu­di­rao je na fa­kul­te­tu „Kralj Džordž” u banj­skom gra­du Po­đe­bra­di­ju, gde su mu ko­le­ge bi­li Vac­lav Ha­vel i bra­ća Ma­šin. Za­tim je stu­di­rao i sce­no­gra­fi­ju na Aka­de­mi­ji mu­zič­kih umet­no­sti u Pra­gu. U rod­noj Če­ho­slo­vač­koj sni­mio je ne­ko­li­ko fil­mo­va, ali ka­da su voj­ne sna­ge So­vjet­skog Sa­ve­za i Var­šav­skog pak­ta 1968. go­di­ne ušle u Prag da bi pre­ki­nu­le Pra­ško pro­le­će, For­man je već bio u Pa­ri­zu, pre­go­va­ra­ju­ći oko sni­ma­nja svog pr­vog ame­rič­kog fil­ma. Ame­rič­ki dr­ža­vlja­nin je po­stao se­dam­de­se­tih go­di­na pro­šlog ve­ka. Na­se­lio se u Nju­jor­ku gde je ka­sni­je po­čeo da ra­di kao pre­da­vač na Uni­ver­zi­te­tu Ko­lum­bi­ja i bio je­dan od dva pred­sed­ni­ka od­se­ka za film na po­me­nu­tom uni­ver­zi­te­tu. Nje­gov uče­nik, po­red osta­lih, bio je Džejms Man­gold, ko­jeg je ka­sni­je sa­ve­to­vao u ve­zi sa sce­no­gra­fi­jom. 
Upr­kos po­čet­nič­koj ne­si­gur­no­sti sna­la­že­nja u tu­đoj ze­mlji, For­man već 1975. go­di­ne po­sti­že za­vi­dan uspeh film­skom adap­ta­ci­jom ro­ma­na Ke­na Ki­zi­ja „Let iz­nad ku­ka­vič­jeg gne­zda”, za ko­ji je do­bio pet Oska­ra, od ko­jih je ja­dan bio i za re­ži­ju i osvo­jio je pre­sti­žnu na­gra­du „Zlat­ni glo­bus”. Na­red­nih go­di­na (1979) re­ži­ra film „Ko­sa”, za ko­ji je bio pred­lo­žen za na­gra­de „Ce­zar” i „Zlat­ni glo­bus”. U nje­go­ve ve­li­ke uspe­he ubra­ja­ju se i fil­mo­vi „Ama­de­us”, za ko­ji je osvo­jio osam Oska­ra i „Na­rod pro­tiv La­ri­ja Flin­ta”, ko­ji je bio pred­lo­žen za Oska­ra za naj­bo­lju re­ži­ju i osvo­jio pri­zna­nje „Zlat­ni glo­bus”. Po­seb­no mu je zna­či­la na­gra­da „Kri­stal­ni glo­bus”, ko­ju je do­bio 1997. go­di­ne za iz­u­ze­tan do­pri­nos svet­skoj ki­ne­ma­to­gra­fi­ji na me­đu­na­rod­nom film­skom fe­sti­va­lu u Kar­lo­vim Va­ri­ma.

Srpske njive još čekaju dronove
Ka­da je kra­jem 2015. hr­vat­ski „Agro­kor” na­ja­vio da ob­u­ča­va far­me­re za upo­tre­bu dro­no­va i da na svo­jim plan­ta­ža­ma u „Be­lju” već uve­li­ko ko­ri­sti bes­pi­lot­ne le­te­li­ce za pre­ci­znu se­tvu bi­la je to sen­za­ci­ja ko­ju su pre­ne­li svi re­gi­o­nal­ni me­di­ji. 
I dok je Ivi­ca To­do­rić ta­da još išao u ko­rak sa vre­me­nom – ista 2015. pro­gla­še­na je svet­skom go­di­nom uspo­na dro­no­va u po­ljo­pri­vre­di – Sr­bi­ja i da­lje ka­ska u pri­me­ni ove sa­vre­me­ne i s aspek­ta is­pla­ti­vo­sti re­la­tiv­no jef­ti­ne teh­no­lo­gi­je u agra­ru. 
Prog­no­zi­ra se da će 2020. u sve­tu bi­ti de­set pu­ta vi­še dro­no­va ne­go avi­o­na ko­jim upra­vlja­ju pi­lo­ti. Vred­nost tog tr­ži­šta u na­red­noj de­ce­ni­ji mo­gla bi da do­stig­ne 1,7 mi­li­jar­di do­la­ra, a struč­nja­ci tvr­de da će naj­ve­ći udeo či­ni­ti le­te­li­ce za upo­tre­bu upra­vo u po­ljo­pri­vre­di i šu­mar­stvu.

Brnabićeva razgovarala s predstavnicima „Rio Tinta”
Pred­sed­ni­ca Vla­de Sr­bi­je Ana Br­na­bić sa­sta­la se u Lon­do­nu s pred­stav­ni­ci­ma glo­bal­ne ru­dar­sko-me­tal­ske gru­pa­ci­je „Rio Tin­to”. Ka­ko je sa­op­šti­la Kan­ce­la­ri­ja vla­de za sa­rad­nju s me­di­ji­ma, pre­mi­jer­ka je u sklo­pu rad­ne po­se­te Ve­li­koj Bri­ta­ni­ji raz­go­va­ra­la s iz­vr­šnim di­rek­to­rom „Rio Tin­to­ve” pro­iz­vod­ne gru­pe za ener­gi­ju i mi­ne­ra­le Bol­dom Ba­ta­rom, i di­rek­to­rom „Rio Tin­to Ven­tu­res” En­dru­om Li­ta­mom, ko­ji su nad­le­žni za raz­voj pro­jek­ta li­ti­jum-bo­ra­ta Ja­dar kod Lo­zni­ce u za­pad­noj Sr­bi­ji. 
Na sa­stan­ku se raz­go­va­ra­lo o mo­guć­no­sti­ma in­ve­sti­ra­nja u Sr­bi­ju i raz­li­či­tim aspek­ti­ma raz­vo­ja Ja­dar pro­jek­ta. Pred­stav­ni­ci kom­pa­ni­je „Rio Tin­to” is­ta­kli su da Sr­bi­ju vi­de kao atrak­tiv­nu in­ve­sti­ci­o­nu de­sti­na­ci­ju i iz­ra­zi­li za­hval­nost na do­sa­da­šnjoj po­dr­šci Vla­de Sr­bi­je i lo­kal­ne za­jed­ni­ce. 
Pre­mi­jer­ka Br­na­bić je iz­ra­zi­la na­me­ru vla­de da omo­gu­ći da se i eks­plo­a­ta­ci­ja ru­de ja­da­ri­ta i pro­iz­vod­nja li­ti­jum-kar­bo­na­ta oba­vlja­ju u Sr­bi­ji, ka­ko bi se omo­gu­ćio da­lji raz­voj in­du­strij­ske pro­iz­vod­nje u no­vim teh­no­lo­gi­ja­ma. 
Na sa­stan­ku je do­go­vo­ren za­jed­nič­ki rad na raz­vo­ju pro­jek­ta u okvi­ru za­jed­nič­ke rad­ne gru­pe za Ja­dar, osno­va­ne na­kon pot­pi­si­va­nja me­mo­ran­du­ma o sa­rad­nji u ju­lu 2017. go­di­ne. 
„Rio Tin­to” po­slu­je u Sr­bi­ji od 2001. go­di­ne na raz­vo­ju Ja­dar pro­jek­ta, a ne­dav­no je osno­vao i odvo­je­no prav­no li­ce za spro­vo­đe­nje ge­o­lo­ških is­tra­ži­va­nja u na­šoj ze­mlji.
U to­ku po­se­te Lon­do­nu, pre­mi­jer­ka Br­na­bić je, ka­ko pre­no­si Be­ta, ima­la i su­sret s pred­stav­ni­ci­ma „Ser­bi­an si­ti klu­ba” – or­ga­ni­za­ci­je ko­ja oku­plja mla­de pred­stav­ni­ke na­še di­ja­spo­re ko­ji ra­de u naj­pre­sti­žni­jim kom­pa­ni­ja­ma i in­sti­tu­ci­ja­ma u pre­sto­ni­ci Ve­li­ke Bri­ta­ni­je.

Da li će Kosmajcu biti vraćena oduzeta imovina
Po­sle pre­su­de be­o­grad­skog Vi­šeg su­da ko­jom je oslo­bo­đen od­go­vor­no­sti da je dvo­ji­cu ge­o­de­ta pod­stre­ka­vao na zlo­u­po­tre­bu slu­žbe­nog po­lo­ža­ja, Dra­go­slav Ko­sma­jac mo­gao bi da od­ne­se još jed­nu „po­be­du” nad pra­vo­su­đem Sr­bi­je. U slu­ča­ju da pre­su­du iz­re­če­nu pre dva da­na, po­tvr­di Ape­la­ci­o­ni sud, Ko­smaj­cu bi bi­lo vra­će­no dva­de­se­tak ne­kret­ni­na ko­je su mu pri­vre­me­no od­u­ze­te ka­da je pro­tiv nje­ga po­kre­nut kri­vič­ni po­stu­pak me­đu ko­ji­ma je vi­še zgra­da, sport­ska ha­la, ho­tel... 
„Po­li­ti­kin” sa­go­vor­nik upo­znat sa svim de­ta­lji­ma po­stup­ka pro­tiv Ko­smaj­ca ka­že da je on po­kre­nut ka­ko bi se oprav­da­la od­lu­ka o od­u­zi­ma­nju imo­vi­ne. 
– Po­zna­to je da je po­li­ci­ja pro­tiv Ko­smaj­ca pod­ne­la ne­ko­li­ko kri­vič­nih pri­ja­va: zbog sum­nje da je uta­jio po­rez, sum­nje u pre­va­ru, pro­tiv­prav­no za­u­zi­ma­nje ze­mlji­šta, fal­si­fi­ko­va­nje is­pra­va... Po­stup­ci po ovim pri­ja­va­ma su po­kre­nu­ti, ali ni u jed­nom slu­ča­ju ni­je do­šlo do fa­ze glav­nog pre­tre­sa. S ob­zi­rom na to da po za­ko­nu imo­vi­na ne mo­že da bu­de od­u­ze­ta osum­nji­če­nom ni za jed­no od pret­hod­no na­ve­de­nih de­la, nad­le­žni su tra­ži­li na­čin da op­tu­že Ko­smaj­ca za kri­vič­no de­lo zbog ko­jeg se imo­vi­na mo­že pri­vre­me­no od­u­ze­ti od osum­nji­če­nog. Ta­ko je na­đe­no kom­pro­mi­sno re­še­nje da se Ko­sma­jac op­tu­ži za zlo­u­po­tre­bu slu­žbe­nog po­lo­ža­ja pod­stre­ka­va­njem, iako je već po po­kre­ta­nju po­stup­ka bi­lo ja­sno da do­ka­za za tvrd­nje tu­ži­la­štva – ne­ma – na­vo­di „Po­li­ti­kin” sa­go­vor­nik.

Bagerista nestao u obrušavanju otpada na deponiji
Novi Pazar - Radnik privatnog preduzeća koje izvodi radove na deponiji Golo Brdo kod Novog Pazara nestao je u nesreći koja se dogodila danas popodne. Prema rečima direktora Javnog komunalnog preduzeća „Gradska čistoća” Emina Omerovića, nesreća se dogodila oko 15 časova, kada je se obrušio otpad. On je izjavio da je u pitanju radnik privatne firme koja je nedavno angažovana za ravnanje i saniranje deponije.
„Nesreća se desila oko 15 časova kada se obrušila ogromna količina otpada koja je bager nosila gotovo stotinu metara. Na žalost, vozač nije uspeo da iskoči iz vozila i sumnja se da je zatrpan”, rekao je Omerović. Prema informaciji Tanjuga, radnik B.S. (56) bagerista radio je na sanaciji deponije i gašenju požara. (Tanjug)

Dva maloletnika povređena u tuči uoči derbija
Dve maloletne osobe povređene su u tuči u ulici Pere Velimirovića u Beogradu. Prema informacijama policije, dve osobe su povređene u incidentu koji se dogodio oko 15.40, ali o slučaju nema više podataka.
Portparolka Hitne pomoći Nada Macura rekla je agenciji Beta da je jedan maloletnik (16) zadobio povrede glave i donjeg dela leđa oštrim predmetom i da je iz Doma zdravlja na Kanarevom brdu prevezen u Urgentni centar.
Drugi povređeni maloletnik otišao je sa majkom. Prema nezvaničnim podacima reč je o tuči navijača pred današnji derbi. (Beta)

Ostružnica: Ubio nevenčanu suprugu, potom i sebe
U Beogradu se protekle noći, u Ostružnici, dogodilo ubistvo i samoubistvo, pri čemu je muškarac ubio svoju nevenčanu suprugu, a potom izvršio samoubistvo, rečeno je Tanjugu u MUP-u Srbije.
Istraga je u toku, dodaju iz Odeljenja za medije i komukacije MUP-a Srbije.
Portparol Hitne pomoći Nada Macura rekla je Tanjugu da se tragedija dogodila sinoć u 20.39 sati, u Ulici Ljube Rankovića 42 u Ostružnici.
Prema njenim rečima, iz pištolja je pucao i potom izvršio samoubistvio 55-godišnji muškarac.
(Tanjug)

Bajčetinski mozaik
Mo­ra da u ra­ki­ji mar­ke „to­mo­va­ča” po­sto­je ma­gič­ne trav­ke ko­je nje­nog pr­o­iz­vo­đa­ča či­ne ne­vi­dlji­vim, pa iz­gle­da da je do­volj­no da njen pr­o­iz­vo­đač srk­ne ča­rob­ni na­pi­tak i da za tren ne­sta­ne za Sr­be, na­pred­nja­ke i sve osta­le. Osim za Ki­ne­ze i Ru­se. Ali, ako je ne­ka­da­šnji šef dr­ža­ve To­mi­slav Ni­ko­lić po­stao čo­vek sen­ka, nje­go­va su­pru­ga Dra­gi­ca je iza­šla iz baj­če­tin­ske hla­do­vi­ne i uz­ne­mi­ri­la umet­nič­ke du­ho­ve zbog pred­lo­ga da po­sta­ne po­ča­sni član Udru­že­nja li­kov­nih umet­ni­ka Sr­bi­je. 
Sen­zi­bil­nim umet­nič­kim du­ša­ma je za­sme­ta­lo što se ne­ka­da­šnja pr­va da­ma ušu­nja­la u nji­ho­ve re­do­ve, pa su se ob­ru­ši­li na nju što kri­tič­kim i ma­hom pod­sme­šlji­vim ko­men­ta­ri­ma u me­di­ji­ma, što bi­zar­nim per­for­man­si­ma na­sred uli­ce. 
Me­di­ji i ta­ko­zva­na kri­tič­ka jav­nost ni­su fer ka­da se to­li­kim en­tu­zi­ja­zmom na­pa­da­ju Dra­gi­cu Ni­ko­lić. Ne zbog to­ga što ona ume da cr­ta, već za­to što je biv­ša, da­le­ko od pred­sed­nič­ke pa­la­te na An­dri­će­vom ven­cu.

Virtuelni svet guta pažnju dece
Pr­vo su de­te na­u­či­li da na ma­mi­nom mo­bil­nom te­le­fo­nu pro­na­đe vi­deo-igri­cu, a on­da je pro­go­vo­ri­lo pr­ve re­či. Ume­sto pli­ša­nog me­de, za pr­vi ro­đen­dan naj­ve­ro­vat­ni­je se ob­ra­do­va­lo ne­koj „pa­met­noj igrač­ki”, a pre ne­go što je ma­li­ša po­čeo da dr­ži nož i vi­lju­šku znao je ka­ko se pre­tra­žu­je „Ju­tjub”. Mo­bil­ni te­le­fon po­stao je za­me­na za lop­tu, igru i vr­šnja­ke, ali ži­vot s ta­ble­tom i smart­fo­nom ima svo­ju ne­u­ro­fi­zi­o­lo­šku „ce­nu”, a ta ce­na je – po­re­me­ćaj pa­žnje. Čak je i mi­ni­star pro­sve­te Mla­den Šar­če­vić po­me­nuo pre ne­ko­li­ko da­na da pa­žnja đa­ka u ško­li tra­je pet­na­e­stak mi­nu­ta i da to i na­stav­ni­ci­ma mo­že da po­re­me­ti at­mos­fe­ru na ča­su.
Na­i­me, naj­no­vi­ja is­tra­ži­va­nja sve­do­če da pa­žnja sa­vre­me­nih ma­li­ša­na iz­no­si de­set mi­nu­ta, a psi­ho­lo­zi upo­zo­ra­va­ju da je škol­skoj de­ci pa­žnja u po­sled­njoj de­ce­ni­ji opa­la za – po­lo­vi­nu, što ko­in­ci­di­ra s ma­sov­nom upo­tre­bom pa­met­nih te­le­fo­na. Ro­đe­ni u pot­pu­no kom­pju­te­ri­zo­va­nom sve­tu i ne zna­ju ka­ko je iz­gle­dao svet pre in­ter­ne­ta, zbog če­ga ih če­sto na­zi­va­ju di­gi­tal­nim uro­đe­ni­ci­ma.

D. Kozomara

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Uspeh srpskih matematičarki u Firenci
Na Evropskoj matematičkoj olimpijadi za devojke u Firenci nacionalnu ekipu Srbije činile su četiri učenice koje su osvojile tri medalje i jednu pohvalu, saopštila je Matematička gimnazija.
Učenica drugog razreda Matematičke gimnazije Jelena Ivančić osvojila je zlatnu medalju i prvo mesto sa maksimalnih 42 poena. Tamara Ponjavić, učenica trećeg razreda Matematičke gimnazije dobitnica je srebrne medalje, a Irina Đanković, učenica drugog razreda te škole bronzane medalje.
Nini Matić, učenici 3. razreda Valjevske gimnazije pripala je pohvala. Olimpijada je održana od 9. do 15. aprila, a u pratnji učenica su bili lideri reprezentacije dr Sonja Čukić i Miloš Stojaković.
Na takmičenju su učestvovali takmičari iz 52 zemle (Rusija, Poljska, Norveška, Belgija, Francuska, Velika Britanija, Rumunija, Italija, Nemačka, Francuska, SAD, Japan….). (Tanjug)

Srđa Popović rektor Univerziteta Sent Endruz
Izvršni direktor Centra za nenasilnu akciju Srđa Popović izabran je za rektora Univerziteta Sent Endruz, najstarije obrazovne institucije u Škotskoj, saopštila je danas ta organizacija. Kako su naveli, studenti univerziteta u gradu Sent Endruz na direktnim izborima izglasali su da Popović dobije funkciju rektora.
Za Popovića, koji je pobedio u prvom izbornom krugu, glasalo je 63 odsto studenata, a on je u obraćanju kazao da je ponosan što je zalsužio glas studenata i da će njegov ključni cilj biti jačanje njihove pozicije.
„Spreman sam da tokom svog mandata osluškujem želje studenata i nastojim da njihove inicijative pretočim u konkretne akcije. Ovlašćenja i uticaj koji rektor ima pripadaju studentima koji ga biraju, a moj cilj biće da ih osnažim da tu mogućnost koriste u njihovom najboljem interesu”, rekao je Popović.
Među počasnim doktorima Univerziteta Sent Endruz su naučnik i političar Bendžamin Frenklin, jedan od autora Deklaracije o nezavisnosti SAD, zatim engleski nobelovac Rajnard Kilping autor „Knjige o džungi” i pronalazač penicilina, mikrobiolog i nobelobac Aleksandar Fleming.
Na tom univerzitetu diplome su stekli princ Vilijam i njegova supruga Kejt i bivši ministar odbrane Engleske Majkl Falon. Škotski Univerziteta Sent Endruz osnovan je 1413. godine. (Beta)

Ministarstvo odbrane i MUP o bezbednosti u Srbiji i svetu
U Operativnom centru sistema odbrane održan je sastanak čelnih ljudi Ministarstva odbrane i Ministarstva unutrašnjih poslova Republike Srbije, saopštilo je Ministarstvo odbrane.
Sastanku kojem su predsedavali potpredsednik Vlade i ministar unutrašnjih poslova Nebojša Stefanović i ministar odbrane Aleksandar Vulin, prisustvovali su i načelnik Generalštaba Vojske Srbije general Ljubiša Diković i direktor Policije Vladimir Rebić.
 
Aleksandar Vulin, Nebojša Stefanović i general Ljubiša Diković

Na sastanku je razmatrana aktuelna bezbednosna situacija u zemlji i svetu, kao i bezbednosni rizici i potencijalne pretnje po građane Republike Srbije, a posebno situacija na prostoru Kosova i Metohije.
 
Ministri Vulin i Stefanović konstatovali su da naš bezbednosni sistem u potpunosti funkcioniše, da nadležne službe uspešno čuvaju mir i bezbednost svih naših građana, a da Vojska Srbije i policija konstantno unapređuju operativne sposobnosti sa ciljem zaštite građana Srbije, teritorijalnog integriteta naše države i očuvanja mira i stabilnosti na ovim prostorima.

Polaganje probnog ispita iz matematike proteklo bez problema
Pomoćnica ministra prosvete, nauke i tehnološkog razvoja, za predškolsko i osnovno obrazovanje i vaspitanje Vesna Nedeljković izjavila je danas da je polaganje probnog završnog ispita iz matematike u celoj Srbiji proteklo bez problema.
Nedeljković je posle obilaska Osnovne škole „Pavle Savić”, zbog polaganja probnih testova, kazala da su jučerašnji test matematike učenici ocenili kao „prilično ozbiljan”, a da je test srpskog jezika bio najlakši, dok ih kod kombinovanog testa „pomalo brine hemija”.
Prema njenim rečima, bolje je da svaki od ovih testova bude ozbiljan, da deca shvate ozbiljnost završnog ispita i da imaju vremena da nauče sve ono što nisu imali vremena da do sada savladaju.
„I za nastavnike je veoma dobro jer je dobar pokazatelj šta treba da rade sa decom. Ovo testiranje treba shvatiti kao krajnje podsticajno i za decu i nastavnike. Nikako kao vrstu provere”, navela je Nedeljković. (Beta)

Beba petnaesta žrtva malih boginja
Je­da­na­e­sto­me­seč­na de­voj­či­ca pre­mi­nu­la je u Kli­nič­kom cen­tru u Ni­šu usled kom­pli­ka­ci­ja iza­zva­nih ma­lim bo­gi­nja­ma, po­tvr­dio je za Be­tu na­čel­nik in­ten­ziv­ne ne­ge na Deč­joj in­ter­noj kli­ni­ci De­jan Mi­lo­je­vić. On je ka­zao da je de­te ro­dom iz Do­ljev­ca pri­mlje­no na bol­nič­ko le­če­nje 6. apri­la, a da je pre­mi­nu­lo 11. apri­la u ve­čer­njim sa­ti­ma.
„Be­ba je ima­la pr­o­blem s plu­ći­ma i di­sa­njem i sta­vlje­na je na re­spi­ra­tor, ali je sr­ce ja­ko lo­še od­re­a­go­va­lo. Ima­la je za­stoj u ra­du sr­ca na ko­ji ni­šta ni­je mo­glo da uti­če”, re­kao je Mi­lo­je­vić. Pre­ma nje­go­vim re­či­ma, pre ne­go što je obo­le­la od bo­gi­nja de­voj­či­ca je bi­la zdra­vo de­te, bez hr­o­nič­nih bo­le­sti.
„Pri­mlje­na je u re­la­tiv­no do­brom sta­nju, ali se nje­no sta­nje po­gor­ša­lo na dan-dva pre smr­ti. Te­lo smo po­sla­li na ob­duk­ci­ju, a po kli­nič­koj sli­ci naj­ve­ro­vat­ni­je se ra­di o in­fek­ci­ji sr­ča­nog mi­ši­ća”, iz­ja­vio je Mi­lo­je­vić.
On je re­kao da sa­da na in­ten­ziv­noj ne­zi Deč­je in­ter­ne kli­ni­ke ne­ma de­ce ži­vot­no ugro­že­ne ma­lim bo­gi­nja­ma, ali ima de­ce ko­ja se zbog te bo­le­sti le­če na ode­lje­nju.
Pre­mi­nu­la de­voj­či­ca je pe­ta žr­tva ma­lih bo­gi­nja u Ni­šu, a pet­na­e­sta u Sr­bi­ji. Pre­ma po­da­ci­ma In­sti­tu­ta za jav­no zdra­vlje „Mi­lan Jo­va­no­vić Ba­tut”, od mor­bi­la je do­sad u na­šoj ze­mlji obo­le­lo 4.740 oso­ba.

Vučićev prijem za srpsku decu s Kosmeta
Pred­sed­nik Sr­bi­je Alek­san­dar Vu­čić pri­mio je u zgra­di Pred­sed­ni­štva pe­de­se­to­ro de­ce iz Ko­sov­skog Po­mo­ra­vlja. U obra­ća­nju uče­ni­ci­ma iz Ko­sov­ske Ka­me­ni­ce, Ko­sov­ske Vi­ti­ne i Gnji­la­na, ko­ji u Be­o­gra­du bo­ra­ve u or­ga­ni­za­ci­ji Kan­ce­la­ri­je za KiM, pred­sed­nik je po­ru­čio da je zgra­da Pred­sed­ni­štva nji­ho­va ku­ća.
„Že­lim da se upo­zna­te s isto­ri­jom ove zgra­de i isto­ri­jom va­še i na­še ze­mlje. Znam u ka­kvim te­škim uslo­vi­ma ži­vi­te i za­to mo­lim vas, va­še uči­te­lje i va­še ro­di­te­lje da na­sta­vi­te da op­sta­je­te na svo­jim og­nji­šti­ma i da ne skri­va­te lju­bav pre­ma otadž­bi­ni”, re­kao je Vu­čić, a pre­no­si Tan­jug.
Pre­ma na­vo­di­ma te agen­ci­je, on je de­ci po­ru­čio da se bo­re, uče i bu­du vred­ni ka­ko bi jed­nog da­na i oni oba­vlja­li funk­ci­ju pred­sed­ni­ka, a po­tom ih je po­zvao da obi­đu i nje­gov ka­bi­net. Vu­čić se, ka­ko se na­vo­di, po­seb­no odu­še­vio ka­da su dve de­voj­či­ce re­kle da že­le da jed­nog da­na po­sta­nu pred­sed­nik Sr­bi­je.
Pre su­sre­ta s Vu­či­ćem, de­cu je kroz zgra­du pro­veo ge­ne­ral­ni se­kre­tar Pred­sed­ni­štva Ni­ko­la Se­la­ko­vić, ko­ji im je po­ka­zao naj­va­žni­je pro­sto­ri­je u zda­nju na An­dri­će­vom ven­cu. Po­seb­no im je skre­nuo pa­žnju na ko­pi­je fre­sa­ka iz ko­sov­skih ma­na­sti­ra, kao i na dru­ge vred­ne eks­po­na­te, is­ti­ču­ći da zgra­da Pred­sed­ni­štva pred­sta­vlja svo­je­vr­sni mu­zej i me­sto gde su po­sled­njih sto go­di­na do­no­še­ne va­žne isto­rij­ske od­lu­ke. Se­la­ko­vić je na­kon obi­la­ska re­kao da je sva­ki su­sret sa Sr­bi­ma iz ju­žne po­kra­ji­ne, a po­seb­no s de­com, dir­ljiv za sve ko­ji ra­de u zgra­di Pred­sed­ni­štva, ali i za sva­kog čo­ve­ka u Sr­bi­ji.
„Ova de­ca su raz­log na­še bor­be za Ko­so­vo i Me­to­hi­ju, ova de­ca ni­su ni­šta ma­nje vred­na od bi­lo kog de­te­ta u Su­bo­ti­ci, Som­bo­ru, Va­lje­vu ili Kra­gu­jev­cu. De­ca su glav­ni raz­log za­što se bo­ri­mo za mir i sta­bil­nost”, na­gla­sio je Se­la­ko­vić.
On je is­ta­kao da je za­da­tak dr­ža­ve da raz­mi­šlja o to­me ka­ko da mo­ti­vi­še de­cu s Ko­sme­ta da do­la­ze u Be­o­grad, kao i da im obez­be­di uslo­ve da osta­nu na KiM, po­sta­nu do­bri uče­ni­ci, rad­ni­ci i gra­đa­ni i za­snu­ju po­ro­di­ce u svo­jim rod­nim me­sti­ma.
„Odu­še­vi­lo me je što je me­đu ovom de­com bi­lo naj­bo­ljih uče­ni­ka iz osov­nih ško­la Ko­sov­skog Po­mo­ra­vlja, me­đu ko­ji­ma su ne­ki već po­sta­vi­li ži­vot­ni cilj. Ka­da bi sva­ko na­še de­te ta­ko raz­mi­šlja­lo, Sr­bi­ja bi si­gur­no bi­la bo­lja”, ka­zao je Se­la­ko­vić.
Uče­ni­ci iz Ko­sov­skog Po­mo­ra­vlja su, po­sle su­sre­ta s Vu­či­ćem i obi­la­ska Pred­sed­ni­štva, pro­še­ta­li cen­trom Be­o­gra­da i po­se­ti­li Zo­o­lo­ški vrt. Nji­hov do­ma­ćin je bio po­moć­nik di­rek­to­ra Kan­ce­la­ri­je za KiM Pe­tar Pet­ko­vić, ko­ji je no­vi­na­ri­ma iz­ja­vio da je za de­cu s Ko­sme­ta osmi­šljen vi­še­dnev­ni in­te­re­san­tan pro­gram ka­ko bi mo­gla le­po da se pro­ve­du.

Garantujem da će tzv. Kosovo priznavati manje od 100 zemalja
Vi­še vo­lim da ni­smo u pr­vih pet ve­sti Si-En-Ena ne­go da je­smo, od­no­sno, vi­še vo­lim kad je pa­žnja usme­re­na na ne­ke dru­ge ne­go na nas, ko­men­tar je še­fa srp­ske di­plo­ma­ti­je Ivi­ce Da­či­ća o po­sle­di­ca­ma za­o­štra­va­nja od­no­sa u sve­tu na ključ­na pi­ta­nja Sr­bi­je – Ko­so­vo i evrop­ske in­te­gra­ci­je. U raz­go­vo­ru za „Po­li­ti­ku”, Da­čić uka­zu­je da se u po­sled­njim de­ša­va­nji­ma u ve­zi sa Si­ri­jom „naj­bo­lje vi­di vred­nost na­še po­li­ti­ke voj­ne ne­u­tral­no­sti” i ci­ti­ra Džo­na Ke­ne­di­ja ko­ji je re­kao da uko­li­ko čo­ve­čan­stvo ne sta­vi tač­ku na rat – rat će sta­vi­ti tač­ku na čo­ve­čan­stvo. Ali se pri­se­tio i Ti­to­vih ma­te­ri­ja­la za kon­fe­ren­ci­ju Keb­sa 1975, ko­ji sto­je na sto­lu u nje­go­vom ka­bi­ne­tu, na­vo­de­ći da bi mo­gao sa­da da ih ko­ri­sti pro­me­niv­ši uglav­nom sa­mo vre­men­ske od­red­ni­ce.
– Glav­na Ti­to­va po­ru­ka bi­la je o de­tan­tu, po­pu­šta­nju. Da­kle, taj isto­rij­ski krug se okre­nuo, ne­ma vi­še ide­o­lo­ških po­de­la, ali ima su­ko­blja­va­nja na osno­vu ge­o­stra­te­škog po­zi­ci­o­ni­ra­nja ve­li­kih si­la. Hen­ri Ki­sin­džer mi­sli da će sa­da na­stu­pi­ti pe­ri­od de­e­ska­la­ci­je, jer smo do­šli do fa­ze ka­da bi sva­ki da­lji po­tez mo­gao da ima ne­sa­gle­di­ve po­sle­di­ce, na­ro­či­to ako uvu­ku Ru­si­ju u kon­flikt. Jer to vi­še ni­je Jelj­ci­no­va Ru­si­ja.
Mi­sli­te da bi Ru­si­ja sa­da ušla u kon­flikt?
Si­gu­ran sam u to, ako ni zbog če­ga dru­gog, on­da zbog svog po­no­sa. Da pod­se­tim, Ru­si­ja se u Si­ri­ji na­la­zi na po­ziv si­rij­ske vla­de. Za­mi­sli­te ka­kva bi isto­ri­ja bi­la da je Pu­tin bio pred­sed­nik Ru­si­je 1999, da je ta­da bi­lo da­na­šnje Ru­si­je i da je na zah­tev ta­da­šnjeg na­šeg ru­ko­vod­stva ona in­ter­ve­ni­sa­la u Ju­go­sla­vi­ji...

NATO: Dijalog Beograda i Prištine ključan za stabilnost
Brisel - Severnoatlantska alijansa ocenjuje da je nastavak dijaloga Beograda i Prištine ključan za mir i stabilnost Zapadnog Balkana. NATO ostaje u potpunosti posvećen stabilnosti i bezbednosti Zapadnog Balkana i ima aktivno partnerstvo sa Srbijom, rečeno je Tanjugu u briselskom sedištu Alijanse.
Posle ocene da je „situacija na Kosovu „krhka"“ zbog zastoja u dijalogu između Beograda i Prištine u sedištu NATO u Briselu za Tanjug kažu da je za mir i stabilnost u regionu ključan nastavak dijaloga pod pokroviteljstvom EU.
„NATO u potpunosti podržava nastavak dijaloga između Beograda i Prištine, olakšanog od strane EU. Ovo je od ključnog značaja za mir i sigurnost u regionu. Računamo na sve u regionu da pokažemo umerenost i podržimo bilo koji napor koji dovodi do normalizacije bezbednosne situacije i izbegava stvaranje tenzija”, izjavio je zvaničnik NATO za Tanjug.

Dodaje se da već više od 18 godina NATO radi na očuvanju Kosova i regiona preko misije Kfora koja trenutno ima oko 4.000 vojnika kao i kroz pomoć i savete koji pomažu u izgradnji kapaciteta kosovskih snaga sigurnosti i njenih civilnih institucija.
„Kfor nastavlja svoje aktivnosti da održi bezbedno i sigurno okruženje i slobodu kretanja za sve ljude na Kosovu, u skladu sa Rezolucijom 1244 SB UN. Kfor ima kapacitet da se bavi eventualnim nepredviđenim situacijama u okviru svog trenutnog mandata; svaku odluku o položaju i strukturi snaga Kfora preuzima Severnoatlantski savet, na osnovu bezbednosnih uslova na terenu”, navodi izvore Tanjuga iz sedišta Alijanse.
U izjavi za Tanjug zvaničnik NATO dodaje da su demokratske vrednosti, vladavina zakona, domaće reforme i dobrosusedski odnosi od vitalnog značaja za regionalnu stabilnost.
„Odlučni smo da nastavimo da pomažemo zemljama regiona da sprovedu reforme. Ovo će imati koristi od svojih građana, njihovih zemalja i čitave evroatlantske porodice”, zaključiju u sedištu NATO u Briselu. (Tanjug)

Aleksandar Vučić: Vojna neutralnost – jedina politika
Sr­bi­ja je ma­la ze­mlja i ne tre­ba da se me­ša u igru ve­li­kih si­la, ali je svi­ma ja­sno šta gra­đa­ni Sr­bi­je ose­ća­ju, re­kao je pred­sed­nik Sr­bi­je Alek­san­dar Vu­čić po­vo­dom na­pa­da SAD, Ve­li­ke Bri­ta­ni­je i Fran­cu­ske na Si­ri­ju. On je za RTS uka­zao da „za sve nas ko­ji smo sta­ri­ji od 18, 19 go­di­na” va­zdu­šni uda­ri pred­sta­vlja­ju „bol­no pod­se­ća­nje na pe­ri­od kroz ko­ji smo pro­šli”.
Vu­čić je is­ta­kao i da su na­pa­di na Si­ri­ju po­ka­za­li da je po­li­ti­ka voj­ne ne­u­tral­no­sti je­di­na ko­ju mo­že­mo da vo­di­mo jer bi­ti na stra­ni ja­čeg ne mo­ra da zna­či da smo na stra­ni mo­ra­la i prav­de. Na­su­prot to­me, ka­ko je do­dao, po­li­ti­ka ko­ju je Sr­bi­ja usta­no­vi­la o voj­noj ne­u­tral­no­sti je ta­kva da raz­u­me­mo svo­je me­sto u sve­tu.
„Mi smo ma­la ze­mlja, broj­ča­no ma­li na­rod, mo­ra­mo sa svi­ma da raz­go­va­ra­mo i da po­ku­ša­mo da ima­mo part­ner­ski i, s kim je mo­gu­će, pri­ja­telj­ski od­nos, da ču­va­mo svo­ju ze­mlju i iz­be­ga­va­mo sva­ku mo­guć­nost za ova­kav sce­na­rio, ne sa­mo u na­šoj ze­mlji ne­go i u re­gi­o­nu”, re­kao je Vu­čić.
Pred­sed­nik Sr­bi­je je is­ta­kao i da uda­ri u Si­ri­ji po­ka­zu­ju da ži­vi­mo u sve­tu ko­ji je pro­žet stra­ho­vi­tim su­ko­bi­ma i da se zbog voj­nih i po­li­tič­kih in­te­re­sa za­čas mo­gu stvo­ri­ti kri­zna ža­ri­šta.
„Ta­kvu at­mos­fe­ru ni­smo ima­li od Dru­gog svet­skog ra­ta, iako me­ne mno­go vi­še pod­se­ća na at­mos­fe­ru pred Pr­vi svet­ski rat. Ne tvr­dim da će bi­lo šta od to­ga bi­ti jer su in­te­re­si i ra­zor­na moć svih stra­na uža­sno ve­li­ki. Na­še je da iz­vu­če­mo po­u­ke i ze­mlju po­zi­ci­o­ni­ra­mo na do­bar na­čin, da obez­be­di­mo si­gur­nost za na­še gra­đa­ne i na to­me ra­di­mo sva­kog da­na”, is­ta­kao je Vu­čić, do­da­ju­ći da „je­dan dan ra­to­va­nja mo­že da vas vra­ti de­se­ti­ne go­di­na una­zad”. Kao pri­mer on je na­veo da, iako Sr­bi­ja ima naj­ve­ći trend ra­sta u po­sled­njih 25 go­di­na, ne mo­že­mo da se vra­ti­mo na 1989. ka­da je u pi­ta­nju BDP.
„To po­ka­zu­je ko­li­ko smo go­di­na vra­će­ni una­zad, ne sa­mo svo­jom kri­vi­com, ali i ne­ra­zu­me­va­njem svet­skih pri­li­ka i sve­ga što se oko nas de­ša­va. Či­ni mi se da lju­di da­nas mno­go bo­lje raz­u­me­ju mo­je re­či, ko­je su mo­gli da ču­ju i od kan­ce­lar­ke An­ge­le Mer­kel, a to su – mir i sta­bil­nost go­to­vo po sva­ku ce­nu”, po­ru­čio je pred­sed­nik. Na pi­ta­nje ka­ko će na­pa­di uti­ca­ti na pa­žnju SAD i Evro­pe na re­gi­on, Vu­čić je ci­ti­rao re­či bu­gar­skog pre­mi­je­ra Boj­ka Bo­ri­so­va.
„Ima­te pet me­sta, jed­no je Ju­žna Ko­re­ja, jed­no Si­ri­ja, za­tim od­no­si Grč­ke i Tur­ske, a po­sled­nja dva na Bal­ka­nu”, re­kao je pred­sed­nik Sr­bi­je.
Upi­tan da li ak­ci­je u Si­ri­ji mo­gu da de­lu­ju de­sta­bi­li­zu­ju­će na naš re­gi­on, Vu­čić je od­go­vo­rio da to ne sma­tra mo­gu­ćim i is­ta­kao da je za nas va­žno da smo raz­u­me­li ko­li­ko ra­za­ra­ju­će mo­gu bi­ti po­sle­di­ce bi­lo ka­kvog su­ko­ba.

Erdogan razgovarao sa Putinom i Makronom
ANKARA - Turski predsednik Redžep Tajip Erdogan imao je odvojene telefonske razgovore sa predsednicima Rusije i Francuske Vladimirom Putinom i Emanuelom Makronom o situaciji u Siriji.
Erdogan i Putin saglasili su se da rade na smanjenju tenzija u Siriji nastave napore da se pronađe političko rešenje, saopštila je kancelarija turskog predsednika, prenosi Rojters.
Jelisejska palata saopštava da je Makron preneo Erdoganu da želi da unapredi saradnju dve zemlje narednih dana u pronalaženju inkluzivnog političkog rešenja za Siriju.
Makron je zahvalio Erdoganu na njegovoj podršci vazdušnim udarima SAD, Francuske i Britanije na Siriju. (Tanjug)

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Protesti u Atini zbog napada na Siriju, zapaljena zastava SAD
ATINA - U centru Atine se okupilo nekoliko hiljada ljudi koji su protestovali zbog vazdušnih napada SAD, Britanije i Francuske u Siriji.
Grčka policija je navela da se na protestu, koji je organizovala grčka Komunistička partija, okupilo između 6.000 i 7.000 ljudi.
Demonstranti su se okupili na atinskom centralnom Trgu Sintagma, a potom su se uputili ka američkoj ambasadi, noseći transparente i uzvikujući parole protiv SAD.
Kada su stigli do ambasade, na ulici su crvenom farbom ispisali: „Amerikanci, ubice ljudi”.
Potom su bezuspešno pokušali da farbu ubace u dvorište američke ambasade, prenosi AP.
Na fotografijama koje je objavila američka agencija vidi se kako demonstranti pale američku zastavu.
Policija je vozilima zaštitila ulaz u ambasadu. Demonstracije, koje je obezbeđivao veliki broj pripadnika policijskih snaga, okončan je bez incidenata.
SAD, Britanija i Francuska izvršile su zajedničke vazdušne udare u Siriji zbog navodnog hemijskog napada na civile u Dumi, 7. aprila u kojem je najmanje 40 ljudi poginulo. (Tanjug)

Kako spasti Istanbul
Mal­te­ški tan­ker „Vi­ta­spi­rit” za­rio se u jed­nu od naj­sta­ri­jih zgra­da na oba­li Bos­fo­ra, što je po­no­vo u pr­vi plan is­tu­ri­lo sta­ro di­le­mu: ka­ko za­šti­ti­ti ži­te­lje Is­tan­bu­la i dru­gih me­sta na oba­la­ma mo­re­u­za ko­ji raz­dva­ja­ju Evro­pu od Azi­je. Pra­vo je ču­do da u tom in­ci­den­tu ni­ko ni­je stra­dao, po­što je ta gr­do­si­ja od 220 me­ta­ra, ne­da­le­ko od mo­sta ko­ji no­si ime sul­ta­na Fa­ti­ha Meh­me­da, uda­ri­la u zgra­du-spo­me­nik gra­đe­nu u 18. ve­ku u ko­joj se go­di­na­ma odr­ža­va­ju kon­cer­ti, sni­ma­ju fil­mo­vi i te­le­vi­zij­ske se­ri­je. Pri­či­nje­na je vi­še­mi­li­on­ska šte­ta i pi­ta­nje je da li će taj obje­kat vi­še ika­da mo­ći da se do­ve­de u pr­vo­bit­no sta­nje.
„Ovaj slu­čaj po­tvr­đu­je da ne­što hit­no mo­ra­mo pred­u­ze­ti ka­ko bi se za­šti­ti­li gra­đa­ni Is­tan­bu­la. Do­šlo je vre­me ka­da tre­ba iz­vr­ši­ti iz­me­ne u Kon­ven­ci­ji iz Mon­trea ko­jom je re­gu­li­san pro­laz bro­do­va kroz Bos­for i Dar­da­ne­le ko­ji su u me­đu­vre­me­nu po­sta­li te­sni i opa­sni za sta­nov­ni­ke ko­ji ži­ve na nji­ho­vim oba­la­ma. To ni­je sa­mo prav­no i po­li­tič­ko pi­ta­nje ne­go je pre sve­ga reč o bez­bed­no­sti 20 mi­li­o­na lju­di ko­ji tu ži­ve”, iz­ja­vio je po­sle ovo­ne­delj­nog ka­ram­bo­la u Bos­fo­ru Meh­med Ogut­ču, pred­sed­nik Ener­get­skog klu­ba Is­tan­bu­la. Slič­na upo­zo­re­nja sti­žu i sa dru­gih stra­na iako je ovaj in­ci­dent igrom slu­ča­ja pro­šao bez te­žih po­sle­di­ca po gra­đa­ne.

Američki rijaliti
Nade da će Donald Tramp odustati od bliskoistočne militantnosti i konfrontacije sa Rusijom razorene su za 70 minuta u salvama krstarećih raketa ispaljenih na Siriju pod optužbom da je režim Bašara el Asada upotrebio hemijsko oružje. 
Kao i 2013. i 2017. godine – bez čvrstih dokaza, samo uz „duboko uve-renje” da su vlasti u Damasku odgovorne za smrt desetina civila u gradu Duma – SAD, Britanija i Francuska odlučile su se na vazdušni udar ne ostavljajući nikakav prostor mogućnosti da su napad izveli sirijski pobunjenici ili pripadnici neke od islamističkih grupa kako bi kompromitovali Asada u trenutku kada on konsoliduje vlast. 
Oslanjajući se na agresivniji pristup, suprotno savetima nedavno smenjenih članova njegovog kabineta, Tramp je potvrdio rastući uticaj novog savetnika za nacionalnu bezbednost Džona Boltona, pozna-tog po tome što je bio jedan od autora fabrikovanih dokaza napada na Irak 2003.
Tramp se pridružio dugoj listi američkih „ratnih predsednika” prikazujući sebe kao nekog ko je spreman da se na sirijskom poligonu direktno suprotstavi Rusiji, faktičkom pobedniku rata u Siriji. On proziva Moskvu i Teheran da stoje iza režima „masovnog ubice koji ubija nedužne muškarce, žene i decu”. 
Očekivano usijana retorika na relaciji Zapad–Rusija neophodna je Trampu da demantuje bilo kakvu bliskost sa Vladimirom Putinom koji je u Vašingtonu optužen da je pomogao Trampovom izboru za predsednika. Kritika Irana služi mu kao nov alibi da sredinom maja izvuče SAD iz nuklearnog sporazuma.

Dogovoreni rat od 50 minuta
Nekada smo imali ratove koji su trajali po više godina, posle su došli ratovi od sedam dana, pa onda bombardovanje SR Jugoslavije u trajanju od 78 dana, da bi sada najnoviji vazdušno-raketni „rat” SAD, Velike Britanije i Francuske protiv Sirije trajao čitavih 50 minuta. Ne samo da je trajao 50 minuta već je, po svemu sudeći, bio i prećutno dogovoren. I svi sada mogu da kažu da su ostali čistog obraza i neporaženi. Odnosno, poražene su, i to definitivno, samo UN koje više niko i ne pita za nekakvu dozvolu kada kreće u ratnu akciju.
Amerika je izvršila raketiranje Sirije i pored svih upozorenja Rusije. Lansirane su, po ruskim tvrdnjama, 103 krstareće rakete raznih tipova, a sirijska PVO navodno je oborila 71 projektil. Ako je taj podatak istinit, onda je to sjajan uspeh sirijske PVO budući da ona većinom raspolaže starim sovjetskim PVO sistemima tipa „kub”, „neva” i „SA-5 gamon”, odnosno „S-200”. Sirija ima i modernije PVO sisteme tipa „buk M1” i „pancir”, verovatno su posade na tim sistemima sada mnogo bolje obučene, a nije isključeno da su sastavljene i od ruskih veterana.
U svakom slučaju, ako je od 103 lansirane rakete PVO Sirije oborila njih 71, to je velika efikasnost. A nju, nažalost, niko ne može i dokazati. Jer Pentagon će tvrditi da nije oborena ni jedna jedina raketa, a Moskva i Damask govore o 71 oborenoj. Vojni efekti bombardovanja i raketiranja ciljeva u Siriji su minimalni, nema većeg broja poginulih, materijalna šteta i nije posebno velika, vojna tehnika Sirije nije ni dirnuta, Bašar el Asad je sada čvršće na vlasti nego što je bio pre šest godina kada je rat počinjao.

Sirijci satima slavili na ulicama
DAMASK - Građani Sirije danas su više sati na ulicama proslavljali „nepokolebljivost” svoje vlade, a nakon zajedničkih vazdušnih udara SAD, Francuske i Velike Britanije prethodne noći na tu zemlju, objavila je sirijska državna televizija.
Na snimcima se vidi kako ljudi mašu zastavama Sirije, ali i Irana i Rusije, glavnih saveznika predsednika Bašara al Asada, slaveći, kako mnogi kažu „ograničene” ili čak „neuspele” udare SAD, Velike Britanije i Francuske, prenosi AP.
Mnogi građani u koloni trubili su automobilskim sirenama, dok neki tapšu i plešu.
„Mi smo tvoji ljudi, Bašare”, uzvikivali su oni.
Državna televizija emitovala je snimak uživo sa trga u Damasku, na kojem se vidi veliki broj civila izmešanih sa uniformisanim muškarcima, a među okupljenima su i jedan glumac, poslanici i druge javne ličnosti
U televizijskom izveštaju kaže se da je sirijska protivvazdušna odbrana presrela većinu nadolazećih raketa, a građani se pozivaju da ne veruju navodima drugih medija koji „namerno ili nenamerno” preuveličavaju rezultate noćašnjeg napada. (Tanjug)

Zvaničnik SAD: U napadu u Dumi korišćen i sarin
VAŠINGTON - U vazdušnim udarima SAD i njihovih saveznika na Siriju gađane su materije koje bi mogle da budu upotrebljene za proizvodnju hemijskog oružja, kao što je sarin, izjavio je danas neimenovani visoki zvaničnik američke administracije.
On je novinarima rekao da dokazi pokazuju da su sarin i hlorin upotrebljeni u nedavnom napadu hemijskim oružjem u Dumi, sirijskom gradu u oblasti istočna Gurta, prenosi Rojters.
SAD, Francuska i Britanija napale su prethodne noći nekoliko mesta u Siriji, kao odgovor na prošlonedeljni navodni napad hemijskim oružjem na istočnu Gutu, a sirijska vlada uporno demantuje da poseduje takva oružja. (Tanjug)

NATO podržava udare na Siriju, poziva Rusiju da pokaže odgovornost
Brisel - Generalni sekretar NATO Jens Stoltenberg rekao je da NATO poziva Rusiju da „pokaže odgovornost” u sirijskom sukobu posle zapadnih udara. „NATO poziva sve koji podržavaju sirijski režim, a posebno Rusiju, da pokažu odgovornost i obezbede da režim konstruktivno učestvuje u Ženevskom procesu pod pokroviteljstvom UN”, naveo je Stoltenberg na konferenciji za novinare posle sastanka ambasadora zemalja članica u Briselu.
Prema navodima Vašingtona, današnji udari su pogodili istraživačke centre i vojne objekte povezane sa sirijskim hemijskim programom. „Hemijsko oružje ne sme da se nekažnjeno koristi ili banalizuje. Ono predstavlja neposrednu opasnost za sirijski narod i našu kolektivnu bezbednost”, rekao je Stoltenberg.
On je pozvao „sirijski režim i one koji ga podržavaju” da dozvole brzi i trajni pristup humanitarnoj pomoći. Stoltenberg je ranije rekao da su udari SAD, Velike Britanije i Francuske izvedeni da bi se osiguralo da se hemijsko oružje ne može nekažnjivo koristiti kao i da sve članice NATO podržavaju tu akciju, preneo je Asošiejted pres.
On je tada dodao da su tri zemlje navele da je reč o „veoma uspešnoj akciji” koja je umanjila sposobnost sirijske vlade da u skorije vreme ponovo upotrebi hemijsko oružje. NATO nije direktno umešan u operacije koalicije pod vođstvom SAD u Siriji. (Beta-AFP)

Inspektori za hemijsko oružje stigli u Damask
Bejrut - Misija Organizacije za zabranu hemijskog oružja (OPCW) stigla je u Siriju, gde će sprovesti istragu o navodnom hemijskom napadu u sirijskom gradu Dumi. „Istraživačka misija Organizacije za zabranu hemijskog oružja stigla je u Damask”, objavljeno je na Tviter nalogu te organizacije, a prenosi španska novinska agencija EFE.
OPCW navodi da će istraživački tim početi da radi na utvrđivanju činjenica da li je u Dumi, poslednjem pobunjeničkom uporištu kod Damaska, gde su lokalni spasioci naveli da je u nedavnom napadu hemijskim oružjem stradalo više od 40 osoba, zaista korišćeno hemijsko oružje.
Kako se navodi, istraga će se nastaviti bez obzira na noćašnje vazdušne napade na Siriju. Rusija i Sirija odbacuju tvrdnje zapadnih zemalja da su sirijske snage 7. aprila koristile hemijsko oružje kako bi rasterale pobunjenike iz okoline Damaska.
SAD, Francuska i Velika Britanija izvele su vazdušne napade u Siriji posle nedavnog napada u Dumi u kojem su, kako tvrde zapadne zemlje, sirijske snage koristile hemijsko oružje. (Beta)

Lavrov: Skripalj otrovan supstancom BZ zapadne proizvodnje
Moskva - Ruski ministar spoljnih poslova Sergej Lavrov izjavio je da je, prema analizama švajcarske labaratorije, u napadu na duplog špijuna Sergeja Skripalja i njegove ćerke u Velikoj Britaniji najverovatnije korišćen nervni agens zapadne proizvodnje.
Lavrov je rekao da je Moskva dobila poverljive informacije iz labaratorije u švajcarskom gradu Špic koja je analizirala uzorke nervnog agensa pronađenog u Solzberiju, na zahtev Organizacije za zabranu hemijskog oružja (OPCW), navodi agencija Asošiejted pres.
Ruski mediji prenose da se radi o supstanci BZ, koja je bila u sastavu naoružanja SAD i Velike Britanije i drugih članica NATO, dok se u Rusiji nije proizvodila.
OPCW je potvrdila otkrića Velike Britanije da je u napadu na Skipalja i njegovu ćerku Juliju 4. marta u britanskom gradu Solzberiju korišćen nervni agens, ali bez preciziranja ko je odgovoran za taj napad. London je optužio Moskvu da stoji iza napada supstancom novičok, a Rusija je odbacila sve optužbe. (Beta-AP)

Savet bezbednosti UN odbacio rezoluciju Rusije o Siriji
NjUJORK - Savet bezbednosti UN odbacio je danas rezoluciju Rusije kojom bi se osudila „agresija” Sjedinjenih Američkih Država i njenih saveznika protiv Sirije.
Za rezoluciju su glasale Rusija, Kina i Bolivija, osam zemalja je bilo protiv, dok su četiri bile uzdržane i to Peru, Etiopija Kazahstan i Ekvatorijalna Gvineja.
O rezoluciji se glasalo na kraju vanredne sednice Saveta bezbednosti UN, sazvane na zahtev Rusije, prenele su agencije.
Za usvajanje rezolucije bila je potrebna podrška devet zemalja i da nijedna od pet stalnih članica SB UN, tj. Rusija, Kina, Francuska, Britanija ili SAD ne uloži veto.
Rusija je ranije danas predložila nacrt rezolucije Saveta bezbednosti UN, kojom bi se osudila „agresija SAD i njihovih saveznika protiv Sirijske Arapske Republike zbog kršenja međunarodnog prava i povelje UN”, javio je Rojters.
Agencija AP konstatuje da rezultati glasanja ukazuju na duboku podeljenost među članicama Saveta bezbednosti UN koji je „paralisan u rešavanju sedmogodišnjeg sukoba u Siriji i korišćenja hemijskog oružja u toj zemlji”.
SAD, Britanija i Francuska saopštile su da su izvele vazdušne udare u Siriji pošto su dobile, kako tvrde, dokaze da je otrovni gas korišćen prošlog vikenda u Dumi.
Rusija i Sirija, međutim, tvrde da je napad u Dumi bio isceniran. (Tanjug)
SAD spremne „kao zapeta puška” da ponovo napadnu Siriju
SAD su „spremne kao zapeta puška” da ponovo napadnu Siriju, ukoliko vlada predsednika Bašara al Asada ponovo odluči da iskoristi hemijsko oružje, rekla je ambasadorka SAD pri Ujedinjenim nacijama Niki Hejli na sednici Saveta bezbednosti UN.
„Uvereni smo da smo osakatili program hemijskog oružja Sirije. Spremni smo da nastavimo sa pritiskom, ako su dovoljno ludi da nas testiraju”, rekla je ona, prenosi Rojters. Dodala je da će SAD biti sprmene, ako „sirijski režim ikada iskoristi ovaj otrovni gas”. (Tanjug)
Hejli: Vreme za razgovor završeno
Američka ambasadorka u UN Niki Hejli rekla je u Savetu bezbednosti da je „vreme za razgovor sinoć završeno” i zahvalila se Velikoj Britaniji i Francuskoj na učešću u udaru na „sirijska hemijska postrojenja”.
„Ovde smo jer su tri članice Saveta bezbednosti delovale, ne kao čin odmazde, ne kao simbolično pokazivanje sile, delovali smo kako bismo odvratili režim od korišćenja hemijskog oružja i zločina protiv čovečnosti”, rekla je Hejli.

Sednica Saveta bezbednosti UN
Prema njenim rečima, odabrane su mete „u srcu hemijskog programa režima” i sve je urađeno da se minimiziraju ljudske žrtve. Hejli je rekla da su SAD i njihovi saveznici diplomatijom pokušali da dovedu do eliminacije sirijskog hemijskog oružja ali da u tome nisu uspeli zbog ruskog veta.
„Dok je Rusija štitila (sirijskog predsednika Bašara) Asadov režim, režim je znao da može proći nekažnjeno. Ne možemo gledati kako Rusija krši međunarodne standarde”, navela je Hejli. Ona je izjavila da je predsednik SAD Donald Tramp rekao da će SAD ponovo delovati ako u Siriji opet bude upotrebljeno hemijsko oružje. (Beta)
Nebenzja: Ovo je huliganizam u međunarodnim odnosima
Ambasador Rusije pri UN Vasilij Nebenzja izjavio je danas da SAD vazdušnim napadima u Siriji dodatno pogoršavaju humanitarnu situaciju u toj zemlji i pomažu teroriste. Nebenzja je rekao na hitnoj sednici Saveta bezbednosti UN, koji je sazvan na zahtev Moskve, da SAD nosi veliku odgovornost za ratove u Jugoslaviji, Libiji i drugim zemljama.
Ruski ambasador optužio je SAD da podrivaju autoritet Saveta bezbednosti UN, navodeći da se radi o politici neokolonijalizna i optužio je Vašington da krši međunarodno pravo. „To je huliganizam u međunarodnim odnosima”, ocenio je ruski diplomata i dodao da su „maske još jednom pale”.
On je naveo da SAD, Velika Britanija i Francuska nisu sačekale rezultate istrage međunarodnih stručnjaka o navodnom hemijskom napadu u sirijskom gradu Dumi, već da su sami odlučili ko je kriv. Prema njegovim rečima, Vašington, London i Pariz mogli bi da zaustave sukob u Siriji za 24 sata. (Beta)
Guteres: Ne pogoršavajte patnju sirijskog naroda
Generalni sekretar Ujedinjenih nacija Antonio Guteres zatražio je danas od svih država da se „suzdrže u ovim opasnim uslovima i da ne dovode do eskalacije i pogoršanja patnje sirijskog naroda”.
On je na sednici Saveta bezbednosti Ujedinjenih nacija rekao da su međunarodni istražitelji u Siriji spremni da posete mesto napada u Dumu, gradu u Siriji, zbog kojeg su SAD, Francuska i Velika Britanija napale Siriju, prenosi Rojters. (Tanjug)

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Čas gitare u razorenoj zemlji
Učenice muzike vežbaju sviranje gitare u Kulturnom centru u Sani, prestonici Jemena. Beg u umetnost za mlade predstavlja jedan od retkih zaklona od posledica iscrpljujućeg rata koji već tri godine potresa najsiromašniju arapsku državu.
Sukob na jugu Arabijskog poluostrva postao je manifestacija sukoba između dva krila islama jer Saudijska Arabija i jemenski režim optužuju Iran da podržava pobunjenike iz šiitskog plemena Huti.

Sirijske policijske jedinice ušle u Dumu
DAMASK – Sirijska državna televizija je saopštila da jedinice sirijske policijske ulaze u Dumu, mesto navodnog hemijskog napada i poslednje uporište pobunjenika u istočnoj Guti.
Na snimcima se vidi kako policija maše sirijskim zastavama i navodi se da će „prisustvo terorista” u Dumi biti okončano za nekoliko sati, prenosi AP.
Ulazak vladinih snaga u Dumu usledio je nakon dogovora u kojem je posredovala Rusija, a kojim je obezbeđena predaja i evakuacija pobunjenika i hiljada civila iz tog grada.
Preuzimanje Dume označava veliku pobedu za Asada, navodi AP.
(Tanjug)

Korbin: Nije bilo pravne osnove za britanske udare na Siriju
LONDON – Lider britanske opozicione Laburističke partije Džeremi Korbin izjavio je danas da nije bilo pravne osnove za udare Britanije protiv Sirije, upozorivši da će takva akcija ohrabiti druge da se ponašaju na isti način.
„Posledice jednostranih akcija i akcija bez pravnih osnova bilo koje zemlje jesu da se time daje podstrek drugima da postupe isto tako, a istovremeno se time smanjuje naša mogućnost da se žalimo kada drugi tako postupe”, rekao je Korbin, prenosi Rojters.
Lider Laburističke partije je istakao da je premijerka Tereza Mej trebalo da konsultuje parlament pre nego što je naredila da se britanski avioni pridruže koordinisanim napadima na Siriju kao odgovor na napad hemijskim oružjem, za koji Mej navodi da su snage sirijskog predsednika izvele u pregrađu Damaska pre nedelju dana.
Korbin, koji se godinama bori protiv rata, rekao je i da je pisao Terezi Mej i zatražio od nje da u integralnom izdanju objavi pravni savet koji je dobila pre nego što je preduzela akciju protiv Sirije.
(Tanjug)

Kipar se distancirao od udara Britanije na Siriju
NIKOZIJA– Kipar se danas distancirao od vazdušnih napada Britanije na sirijske ciljeve, saopštivši da nije unapred bio obavešten o akciji izvedenoj iz britanske vazduhoplovne baze na tom mediteranskom ostrvu, niti je bio umešan u napad.
Četiri mlazna aviona „tornado” britanskih vazduhoplovnih snaga iz baze Akrotiri na Kipru ispalila su protekle noći rakete u pravcu vojnog objekta u blizini Homsa, gde je utvrđeno da Sirija čuva hemikalije, saopštilo je prethodno britansko Ministarstvo odbrane.
„Kipar ni na koji način nije učestvovao u ovoj operaciji i u ovoj zemlji postoje uslove za potpunu bezbednost”, saopštio je portparol kiparske vlade Prodromos Prodromu, prenosi Rojters.
Prodromu je naveo da kiparske vlasti prate situaciju od samog početka.
Prema njegovim rečima, u napadu nije korišćen ni vazdušni prostor Kipra niti oblast informacije o letovima - što je ogroman deo vazdušnog prostora istočnog Mediterana.
„Nadamo se da će ubuduće biti moguće izbeći vojne operacije u Siriji i da će se izvori opasnosti u toj susednoj zemlji rešavati na miran način i putem dijaloga”, zaključio je Prodromu.
Britanija je zadržala dve svoje baze na Kipru, svojoj bivšoj koloniji, a na tom ostrvu se nalazi oko 3.100 britanskih vojnika, napominje Rojters.

Kina: Vojna akcija bez SB UN kršenje međunarodnog prava
PEKING– Kina se danas snažno usprotivila upotrebi sile u međunarodnim odnosima i ocenila da bilo kakva vojna akcija mimo Savet bezbednosti UN predstavlja kršenje principa i osnovnih normi međunarodnog prava.
Ministarstvo spoljnih poslova Kine saopštilo je da je političko rešenje jedini način da se okonča sirijska kriza i pozvalo na punu, pravednu i objektivnu istragu o navodnom napadu hemijskim oružjem u Siriji.
Hua Čunjing, portparolka Ministarstva, rekla je na konferenciji za novinare da se Kina snažno protivi upotrebi sile u međunarodnim odnosima i da bilo kakva vojna akcija koja zaobilazi Savet bezbednosti UN predstavlja kršenje principa i osnovnih normi međunarodnog prava.
Američke, britanske i francuske snage gađale su protekle noći Siriju sa više od 100 raketa, u prvim koordinisanim zapadnim udarima protiv snaga vlade u Damasku.
(Tanjug)

Afrička prašina prekrila Krit
Od našeg dopisnika
Grčko ostrvo Krit je prekriveno afričkom prašinom koja onemogućava svaki avio saobraćaj i normalno funkcionisanje saobraćaja na kopnu.
Svi letovi prema Kritu su otkazani jer je prema saopštenju meteorologa,vidljivost „nula.
„Oblak afričke prašine je bio najavljen za kraj nedelje ali se nije očekivalo da će biti toliko gust i da će paralisati saobraćaj na ostrvu.Predpostavja se da je na gustinu oblaka uticala i vlaga.
Afrička prašina je izazvala i respiratorne probleme kod stanovnika Krita.
Međutim,ona svoj put nastavlja prema severu i već tokom dana se očekuje da će prekriti i Atinu.što će biti već treći put ove godine.

Putin snažno osudio napad na Siriju, saziva SB UN
SAD i njeni saveznici napali su vojne i civilne objekte u Sirije kršeći povelju UN i međunarodno pravo, bez sankcija Saveta bezbednosti, izjavio je ruski predsednik Vladimir Putin.
Ruski predsednik  snažno je danas osudio napad na Siriju, upozorivši da sadašnja eskalacija situacije oko Sirije ima razoran uticaj na celokupan sistem međunarodnih odnosa.
„Istorija će sve staviti na odgovarajuće mesto, a već je stavila posle teške odgovornosti Vašingtona za krvave kaznene mere protiv Jugoslavije, Iraka i Libije”, rekao je Putin, saopštio je Kremlj, prenosi Tas s.
Putin je naveo da Rusija saziva hitan sastanak Saveta bezbednosti UN o agresivnim akcijama SAD i njihovih saveznika u Siriji.
„Rusija snažno osuđuje napad na Siriju, gde ruski vojnici pomažu legitimnoj vladi u ratu protiv terorizma”, istakao je ruski predsednik.
Putin je zaključio da „SAD svojim akcijama sve više pogoršavaju humanitarnu katastrofu u Siriji, donose patnje civilima i zapravo povlađuju teroristima, koji sedam godina kinje sirijski narod i izazivaju novi izbeglički talas iz te zemlje i regiona kao celine”. (Tanjug)

Ambasador Rusije u SAD: Napad neće ostati bez posledica
VAŠINGTON, MOSKVA – Za napad na Siriju su odgovorne SAD, Velika Britanija i Francuska, rekao je ambasador Rusije u SAD Anatolij Antonov, koji smatra da to neće ostati bez posledica.
„Ostvarili su se naši strahovi. Nisu čuli naša upozorenja. Realizuje se ranije planirani scenario. Opet nam prete. Upozoravali smo da takve akcije neće ostati bez posledica. Za sve su odgovorni Vašington, London i Pariz”, navodi se u saopštenju ambasade Rusije u Vašingtonu.
Šef diplomatske misije je naveo da su „ispadi na račun Rusije nedopustivi”, prenosi Sputnjik.
„SAD, koje poseduju najveći arsenal hemijskog oružja, nemaju moralno pravo da optužuju druge zemlje”, naveo je Antonov.
(Tanjug)

Sirija: Varvarski napad neće nas pokolebati - protesti u Damasku, podrška Asadu
DAMASK – Stotine Sirijaca protestuju danas na trgu Omajad u Damasku, mašući sirijskim, ruskim i iranskim zastavama i transparentima sa simbolima pobede, a u znak podrške predsedniku Bašaru al-Asadu i prkosa noćas izvedenim napadima SAD, Britanije i Francuske na tu zemlju.
Mnogi demonstranti u koloni trube automobilskim sirenama, dok neki tapšu i plešu, prenosi AP.
„Mi smo tvoji ljudi, Bašare”, uzvikuju oni.
Državna televizija emituje snimak uživo sa trga, na kojem se vidi veliki broj civila izmešanih sa uniformisanim muškarcima, a među okupljenima su i jedan glumac, poslanici i druge javne ličnosti.
Protesti su počeli rano jutros posle talasa vazdušnih udara SAD, Britanije i Francuske kojima Zapad želi da kazni Asada za navodni hemijski napad protiv civila, dok sirijska vlada poriče te optužbe, navodi američka agencija.
Sirijsko Ministarstvo spoljnih poslova saopštilo je danas da zapadni napad na Siriju neće imati nikakvog uticaja na rešenost sirijske vojske u borbi protiv ekstremista i uspostavljavanju kontrole nad celom zemljom.
„Varvarska agresija...neće se ni na koji način odraziti na rešenost i upornost sirijskog naroda i njihovih herojskih oružanih snaga”, navodi se u saopštenju, prenosi sirijska državna novinska agencija SANA.
Ova agresija će, zaključuje sirijsko Ministarstvo, „samo dovesti do rasplamsavanja tenzija u svetu i ugroziti međunarodnu bezbednost”.
 
Asad: Nastavljamo borbu protiv terorizma, Rohani:Uz vas smo

(Foto Tviter)
DAMASK – Sirijski predsednik Bašar al Asad izjavio je danas da napad koji su predvodile SAD pojačava rešenost da se nastavi „borba i slamanje terorizma u svakom deliću nacije”, prenosi Rojters.
Asad je to rekao u telefonskom razgovoru sa iranskim kolegom Hasanom Rohanijem, saopštilo je sirijsko predsedništvo.
Rohani je Asadu preneo da će Iran nastaviti da bude uz Siriju, „izražavajući uverenje da ta agresija neće oslabiti rešenost sirijskog naroda u ratu protiv terorizma”.
Sirijsko predsedništvo objavilo je ranije danas video koji prikazuje sirijskog predsednika Bašara al Asada kako jutros stiže na posao, nekoliko sati nakon vazdušnih udara na čelu sa SAD u znak odgovora na navodni hemijski napad u Dumi.
„Jutro otpora”, potpis je koji prati kratki video zapis, distribuiran na Telegram fidu sirijskog predsedništva.
Kako javlja Rojters, Asad je na snimku u odelu sa kravatom i nosi aktentašnu dok ulazi u zgradu predsedništva.
.(Tanjug)

Rusija tvrdi da su Sirijci oborili 71 raketu, Pentagon demantuje
Ruski Generalštab saopštio je da su sirijske protivvazdušne snage oborile 71 krstareću raketu zapadne koalicije. Kako se navodi, obaranje zapadnih raketa pokazalo je da su sirijske snage izuzetno obučene.
Istovremeno, Generalštab je naglasio da će Rusija razmotriti mogućnost isporuke PVO sistema S-300 Siriji kao i drugim zemljama sveta. „Agresija SAD protiv Sirije je pokušaj da se spreči istraga o hemijskom napadu u Siriji i u potpunoj je suprotnosti sa naporima da se pobedi terorizam u zemlji”, navodi Generalštab.
Sa druge strane, Ministarstvo odbrane Rusije prati razvoj situacije u Siriji i ocenjuje da je u Damasku trenutno situacija normalna i mirna. (Sputnjik)
Sirijske snage oborile svih 12 raketa u Dumairu 
MOSKVA – Ruska vojska danas je saopštila da su sirijski sistemi vazdušne odbrane oborili svih 12 raketa koje su gađale sirijsku vazdušnu bazu u Dumairu, istočno od Damaska.
Ministarstvo odbrane Rusije je navelo da su američki, britanski i francuski avioni i brodovi ispalili ukupno više od 100 krstarećih i raketa vazduh-zemlja, javio je AP.
Rusija nije koristila svoje sisteme protivvazdušne odbrane u Siriji kako bi suzbila raketne udare SAD, Britanije i Francuske, saopštilo je ranije danas Ministarstvo odbrane Rusije.
„Jedinice ruske odbrane raspoređene u Siriji nisu korišćene da suzbiju napad”, navodi ministarstvo, prenosi TAS S.
Prethodno je saopšteno da nijedna raketa koja je ispaljena na Damask nije pala u zonu ruske vazdušne odbrane u Tartusu i Hmejmimu, uz tvrdnje da su sistemi sirijske protivvazdušne odbrane oborili značajan deo raketa kada su se približavale ciljevima.
Moskva: Nijedna raketa nije pogodila zone ruske odbrane
MOSKVA - Nijedna raketa koja je ispaljena na Damask nije pala u zonu ruske vazdušne odbrane u Tartusu i Hmejmimu, saopštilo je danas rusko Ministarstvo odbrane, navodeći da su sistemi sirijske protivvazdušne odbrane oborili značajan deo raketa kada su se približavale iljevima.
„Nijedna od raketa koje su ispalili SAD i njihovi saveznici nije ušla u zone ruske protivvazdušne odbrane oko Tartusa i Hmejmima”, navodi se u saopštenju, prenosi TAS S.
Agencija dodaje da je raketni udar izveden na sirijske vojne i civilne infrastrukture, a da su napad izveli američki avioni i brodovi u saradnji sa britanskim i francuskim vazdušnim snagama.
Rusko ministarstvo je potvrdilo da je ispaljeno više od 100 raketa, navodeći da su sistemi sirijske protivvazdušne odbrane oborili značajan deo raketa ispaljenih na Siriju kada su se približile ciljevima.
Ruski poslanik Vladimir Džabarov izjavio je danas da će Rusija verovatno sazvati sastanak Saveta bezbednosti UN o američkim, britanskim i francuskim vazdušnim napadima na Siriju.
„Situacija se upravo analizira. Rusija će zatražiti sastanak Saveta bezbednosti UN, siguran sam”, rekao je Džabarov, koji je potpredsednik ruskog Komiteta za spoljne poslove, prenosi agencija RIA Novosti.
Rusija: Sirija upotrebila sisteme proizvedene u SSSR-u
MOSKVA – Protiv raketnog napada koji su SAD, Britanija i Francuska protekle noći izvele na Siriju, sirijske snage upotrebile su sisteme vazdušne odbrane proizvedene u Sovjetskom Savezu S-125, S-200, „Buk” i „Kvadrat”, saopštilo je danas rusko Ministarstvo odbrane.
„Ovi sistemi vazdušne odbrane proizvedeni su u S S S R-u pre više od 30 godina”, navodi se u saopštenju, prenosi Tas s.
Sjedinjene Američke Države, Velika Britanija i Francuska noćas su izvele vazdušne udare na Siriju, u kojima je pogođena i vazdušna baza zapadno od Damaska, u blizini granice sa Libanom. (Tanjug)
Pentagon: Nijedna raketa nije oborena u Siriji
Vašington - Pentagon je saopštio danas da nijedna raketa, od 105, koliko su lansirale SAD, Francuska i Velika Britanija nije oborena iznad Sirije, demantujući navode sirijske i ruske vlade.
Direktor Generalštaba združenih oružanih snaga SAD, general potpukovnik Kenet Mekenzi rekao je da sirijska protivvazdušna odbrana nije delovala ni po raketama ni po avionima koji su bili uključeni u sinoćnji napad, prenosi AP.
Rusija je ranije saopštila da je sirijska PVO oborila 71 od 103 rakete iznad Sirije.
On je dodao da, prema trenuntim informacijama, nema civilnih žrtava.
Pentagon je saopštio da je značajno „osakaćena” sposobnost Sirije da koristi hemijsko oružje u budućnosti, a da ne postoje indicije da je ruska protivvazdušna odbrana delovala tokom sinoćnjeg napada na Siriju. (Tanjug)

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.

Tramp: Misija uspešno izvršena
Vašington - Američki predsednik Donald Tramp izjavio je danas da su noćašnji vazdušni napadi SAD, Francuske i Velike Britanije u Siriji „savršeno izvedeni”. Tramp je na Tviteru zahvalio Francuskoj i Velikoj Britaniji na njihovoj „mudrosti i snazi njihove vojske”.
„Rezultati nisu mogli da budu bolji. Misija je izvršena”, napisao je američki predsednik i dodao da je veoma ponosan na vojsku SAD. SAD, Francuska i Velika Britanija izvele su noćas vazdušne napade u Siriji posle nedavnog napada u Dumi u kojem su, kako tvrde zapadne zemlje, sirijske snage koristile hemijsko oružje. (Beta)
Trampova poruka ista kao Bušova 2003. godine
Vašington - Američki predsednik Donald Tramp, koji je nakon vazdušnih napada na Siriju poručio da je „misija ispunjena”, upotrebio je isti politički slogan kao i onaj koji se 2003. godine nalazio na transparentu u Kaliforniji, gde je tadašnji predsednik SAD Džordž Buš objavio da su borbene operacije u Iraku završene.
„Godine 2003, tadašnji predsednik Džordž Buš govorio je ispod slogana 'Misija ispunjena', kada je otišao na nošač aviona u Kaliforniji kako bi proglasio da su velike borbene operacije u Iraku završene, samo šest dana nakon invazije”, primećuje AP.
Buš je oštro kritikovan zbog te izjave, jer je rat potrajao još mnogo godina, podseća američka agencija. Tramp je prethodno napisao na svom nalogu na Tviteru da je napad na Siriju „savršeno izveden” i da je „misija ispunjena”. (Tanjug)
Tramp: Naredio sam napad, Rusija nije ispunila obećanje
VAŠINGTON - Američki predsednik Donald Tramp naredio je noćas vazdušne napade na Siriju, posle čega je počela zajednicka vojna akcija SAD, Velike Britanije i Francuske.
„Naredio sam oružanim snagama SAD da počnu precizne napade na mete povezane sa arsenalom hemijskog naoružanja sirijskog diktatora Bašara el Asada”, rekao je Tramp u obraćanju naciji sinoć po američkom vremenu.
Tramp je rekao da su napadi pokrenuti u saradnji sa Velikom Britanijom i Francuskom kao „snažno sredstvo odvraćanja od proizvodnje, širenja i upotrebe hemijskog oružja”.



Stoltenberg: NATO podržao napad na Siriju

BRISEL – Generalni sekretar NATO Jens Stoltenberg podržao je vojnu akciju SAD, Velike Britanije i Francuske protiv sirijskog režima, ocenivši da će ona smanjiti sposobnost za dalje napade hemijskim oružjem na sirijski narod.„Podržavam akcije Sjedinjenih Država, Velike Britanije i Francuske protiv postrojenja i hemijskog oružja sirijskog režima. To će smanjiti sposobnost režima da dodatno napadne sirijski narod hemijskim oružjem”, izjavio je Stoltenberg.NATO je, podsetio je on, dosledno osuđivao Siriju koja je nastavila da koristi hemijsko oružje i tako grubo kršiti međunarodne norme i sporazume.Korišćenje hemijskog oružja neprihvatljivo je, a odgovorne osobe moraju snositi odgovornost, navodi se u izjavi generalnog sekretara Alijanse.(Tanjug)

„Zajednički odgovor SAD, Britanije i Francuske na zločine uključuje sve instrumente naše nacionalne moći: vojnu, ekonomsku i diplomatsku”, kazao je američki predsednik i naveo da će vojna akcija trajati sve do trenutaka kada „sirijski režim prestane da koristi hemijsko oružje”.
Tramp je ponovio da je u sirijskom gradu Dumi izvršen napad hemijskim oružjem i kritikovao je Rusiju i Iran zbog podrške sirijskom režimu i predsedniku Bašaru el Asadu.
Prema njegovim rečima, 2013. predsednik Rusije Vladimir Putin je obećao svetu da će garantovati eliminaciju hemijskog oružja Sirije.
„Asadov nedavni napad, i današnji odgovor, direktan su rezultat neispunjenog obećanja Rusije. Rusija mora da odluči da li će nastaviti tim mračnim putem, ili će se pridružiti civilizovanim nacijama kao snaga stabilnosti i mira. Nadam se da ćemo se jednog dana složiti sa Rusijom, možda čak i Iranom, a možda i ne”, rekao je predsednik SAD.
Neposredno posle Trampovog govora, oko tri sata posle ponoći po srednjoevropskom vremenu, u Damasku su se oglasile sirene koje oglašavaju početak vazdušne opasnosti, a nedugo zatim su se čule i prve detonacije.
Agencije su javile da je u sirijskoj prestonici pogoden naučni centar koji se u poslednje vreme često povezivao sa razvojem hemijskog naoružanja.
Protivvazdušna odbrana je ispalila projektile a sirijska država televizija je javila da je oboreno 13 raketa iznad Damaska.
Mej: Ograničeni i ciljani udari, cilj nije promena vlasti
LONDON – Britanska premijerka Tereza Mej saopštila je noćas da je dala naređenje britanskim snagama da izvedu precizne raketne udare na Siriju kako bi se uništilo njihovo hemijsko oružje, ističući da vojna akcija nije imala alternativu.
Mej je navela da se raketni udari izvode tako da na minimum budu svedeni bilo kakvi civilni gubici i da to nije pokušaj promene sirijske vlade, javio je Rojters.
„Ovde se ne radi o intervenciji u građanskom ratu. Nije reč o promeni režima”, kazala je ona.
Mejn je navela da se Britania priključila SAD i Francuskoj u napadu koji je opisala kao „ograničen i ciljan”, nakon što su obaveštajni podaci ukazali da je vlada Bašara al Asada odgovorna za napad hemijskim oružjem u Dumi.
Britansko ministarstvo odbrane je navelo da početne indicije govore da su precizna upotreba oružja i detaljno planiranje kao rezultat dali uspešan napad.
Mej je dodala da su Britanija i njihovi saveznici koristili sva diplomatska sredstva da zaustave upotrebu hemijskog oružja, ali da su bili ometani više puta, citirajući ruski veto na nezavisnu istragu o napadu u Dumi u Savetu bezbednosti UN ove sedmice.
Makron: Naredio sam napad jer je pređena crvena linija
PARIZ– Francuski predsednik Emanuel Makron saopštio je da je napade na Siriju naredio jer su desetine muškaraca, žena i dece „masakrirani hemijskim oružjem za šta je nesumnjivo odgovorna sirijska vlada”, istakavši da je „pređena crvena linija koju je Francuska postavila u maju 2017. godine”.
„U subotu 7. aprila 2018, u Dumi su desetine muškaraca, žena i dece masakrirani hemijskim oružjem čime je u potpunosti prekršeno međunarodno pravo kao i rezolucije Saveta bezbednosti UN”, navodi se u noćašnjem saopštenju.
Predsednik je, kako se obrazlaže, zbog toga naložio francuskim oružanim snagama da noćas intervenišu, u okviru međunarodne operacije u koaliciji sa SAD i Britanijom, usmerene protiv „tajnog hemijskog arsenala sirijske vlade”.
„Naš odgoovr je bio ograničen na kapacitete sirijskog režima koje omogućuju proizvodnju i upotrebu hemijskog oružja”, ističe se u saopštenju.
To saopštenje je Jelisejska palata prosledila francuskim medijima rano jutro u 03.26 sati, a njime je najavljeno učesčhe Francuske u udarima u Siriji sa SAD i Britanijom.
„Figaro” navodi da je šef francuske države protekle noći pratio operacije iz krizne sale u prisustvu ministarke odbrane Florans Parli i vojnih zvaničnika.
Merkel podržala udare SAD, Francuske i Velike Britanije
BERLIN – Nemačka kancelarka Angela Merkel je danas podržala vazdušne udare SAD, Francuske i Velike Britanije na Siriju kao „neophodnu i adekvatnu” akciju, kako bi se Sirija upozorila da ne koristi ponovo hemijsko naoružanje.
„Mi podržavamo činjenicu da su naši američki, britanski i francuski saveznici na taj način preuzeli odgovornost kao stalne članice Saveta bezbednosti UN”, rekla je Merkel, prenosi Rojters.
Ona je ranije ove nedelje rekla da Nemačka neće učestvovati u vojnoj akciji protiv Sirije.
Ne očekuju se novi udari, Pentagon procenjuje štetu u Siriji
BEJRUT, VAŠINGTON, MOSKVA – Sudeći prema izveštajima zapadnih medija, noćašnji udari snaga SAD, Fracuske i Velike Britanije, za sada, neće biti ponovljeni, a reakcije Moskve se očekuju uvođenjem kontrasankcija.
Procenjuje se da noćašnji napad na Siriju neće imati neki efekat, jer nijedno važnije postrojenje nije pogođeno, javio je dopisnik CNN iz Bejruta.
SAD tvrdi da su svi projektili bili precizno usmereni, da su neki preusmereni, da nema žrtava, već samo povređenih i da materijalnan šteta nije velika.
Sirijci, pak, tvrde da su svi projektili presretnuti.
Najvažnijim se smatra to što su Rusi blagovremeno upozoreni, kao i to da ruskog odgovora nije bilo.
CNN javlja i da nebo nad Sirijom štite njihov avioni.
S druge strane, navodi se, Pentagon vrši procenu štete u Siriji s obzirom na to da je, kako kažu, ovo bio dvostruko jači udar od prošlogodišnjeg u aprilu, kada su gađani sirijski vojni objekti.
„Ovo je bila šira operacija protiv Asadovog režima i sada se čeka da se vidi da li su i koliko mete uništene”, saopšteno je iz Pentagona, preneo je CNN.
Navodi se i da su mete odobrane tako da bi izbegle civilne žrtve i gde, kako kažu, nema ruskih snaga.
Analiziraće se, dodaju, i ponašanje Asadovog režima, a još ranije pripremljene su nove mete.
Podseća se da je Tramp pominjao i da će ova kampanja potrajati s namerom da Asadov režim odvrati od upotrebe hemijskog oružja.
Ruska ambasada u Vašingtonu snažno je reagovala na noćašnje udare i upozorio da to neće ostati bez posledica.
CNN iz Moskve javlja da su Rusi bili upozoreni pre napada, kao i Sirija i Iran.
Ukayuje se da su udari su bili „fino podešeni” kako bi se izbegla eskalacija sukoba, odnosno ruski odgovor.
 (Tanjug)

SAD, Britanija i Francuska napale Siriju
DAMASK - Sjedinjene Američke Države, Velika Britanija i Francuska noćas su izvele vazdušne udare na Siriju, u kojima je pogođena i vazdušna baza zapadno od Damaska, u blizini granice sa Libanom.
Napad je pogodio i vojni depo u istočnom Kalamunu, severozapadno od Damaska, lokaciju u Masjafu 170 kilometara severno od prestonice.
Sirijski mediji su javili da je pogođen naučno istraživački centar u Damasku za koji Pentagon tvrdim da je korišćen za razvijanje i proizvodnju hemijskog i biološkog oružja, prenosi Rojters. (Tanjug)
Pentagon: SAD i saveznici izveli više od 100 napada



Sirijski mediji: Uništena zgrada naučnog centra, troje ranjeno

DAMASK– U vazdušnim napadima SAD na Siriju povređeno je troje civila, a materijalna šteta je napravljena samo u naučno istraživačkom centru u okrugu Barzeh kod Damaska, javili su jutro sirijski mediji.Sirijski državni mediji izvestili su da su udari koje predvode SAD prouzrokovali materijalnu štetu samo u naučno istraživačkom centru u okrugu Barzeh kod Damaska.U napadu je uništena zgrada u okviru koje su centar za obuku i studije i laboratorije, javila je sirijska državna tv, prenosi Rojters.„Rakete koje su ciljale vojne položaje u Homsu su sprečene i skrenute sa putanje i ranile su tri civila”, javila je državna agencija SANA. (Tanjug)

VAŠINGTON –  SAD i njihovi saveznici izveli su noćas više od 100 napada na Siriju „u jednom udaru”, za koji je Pentagon kazao da je usledio nakon potpuno uverljivih dokaza da je sirijski predsednik Bašar al Asad odgovoran za hemijski napad u kojem je korišćen gas hlorin.
Američki ministar odbrane Džim Matis i general Džozef Danford naveli su da su rakete sa brodova i iz aviona pogodile tri glavna hemijska postrojenja, što je izazvalo protivvazdušnu odbranu Sirije da reaguje.
Pentagon nije mogao da potvrdi koliko raketa je pogodilo ciljeve.
Matis i Danford su rekli da je cilj udara da bude uništeno hemijsko oružje bez civilnih žrtava ili stradanja stranih boraca u građanskom ratu u Siriji u kojem učestvuje više strana, posebno onih iz Rusije.
„Mi smo posebno identifikovali ciljeve kako bismo umanjili rizik od uvlačenja ruskih snaga”, rekao je Danford novinarima.
General Danford je naveo da je američka vojska savetovala Rusiji da ostane izvan vazdušnog prostora koji će biti korišćen tokom napada, ali ih nije unapred obavestila o njemu.
Your browser doesn’t support video.
Please download the file: video/youtube

Rusija nije koristila svoje sisteme odbrane da suzbije napad
MOSKVA – Rusija nije koristila svoje sisteme protivvazdušne odbrane u Siriji kako bi suzbila raketne udare SAD, Britanije i Francuske, saopštilo je danas Ministarstvo odbrane Rusije.
„Jedinice ruske odbrane raspoređene u Siriji nisu korišćene da suzbiju napad”, navodi ministarstvo, prenosi TAS S.



Sirijska vojska: Nema poginulih u napadima zapadnih snaga

DAMASK/MOSKVA – U raketnim napadima, koje su protekle noći SAD, Britanija i Francuska izvele protiv Sirije, niko nije poginuo, saopštila je sirijska vojska.„Napadi su naneli samo materijalnu štetu na sirijskoj teritoriji”, navodi se u saopštenju, a prenosi državna agencija SANA.Istovremeno, Tas s javlja da ruska ambasada u Damasku danas radi uobičajeno i da nema informacija da među povređenima ima Rusa.Kako su mediji ranije preneli, u noćašnjim napadima je ranjeno troje ljudi.

Prethodno je saopšteno da nijedna raketa koja je ispaljena na Damask nije pala u zonu ruske vazdušne odbrane u Tartusu i Hmejmimu, uz tvrdnje da su sistemisirijske protivvazdušne odbrane oborili značajan deo raketa kada su se približavale ciljevima.
 
Matis: Nema izveštaja o američkim gubicima u napadu na Siriju
VAŠINGTON, – Američki ministar odbrane Džejms Matis danas je rekao da nema izveštaja o američkim gubicima u napadu na Siriju, koji je opisao kao žestok, ali pažljivo ograničen.
Pentagon je saopštio da je cilj napada bilo „srce” Asadovih programa za razvoj i proizvodnju hemijskog oružja, javio je AP.
Matis je naveo da je napad bio jednokratan udar kako Asad ne bi ponovio upotrebu hemijskog oružja.
Napade su izveli avioni sa posadama, a sa brodova u Mediteranu su ispaljene krstareće rakete.
Matis je obelodanio da SAD još nisu potvrdile da je najnoviji hemijski napad u Siriji, 7. aprila u Dumi, uključivao upotrebu gasa sarina.
On je kazao da je korišćena najmanje jedna hemikalija - hlorin, koji ima legitimnu industrijsku primenu i čije korišćenje ranije nije izazvalo američki vojni odgovor.
 
 
 
Francuska : Gađali smo mete u Siriji, Rusija bila unapred obaveštena
PARIZ – Francuska ministarka odbrane Florans Parli izjavila je da je francuska vojska tokom noći gađala glavni sirijski centar za istraživanje hemikalija i još dva objekta, tvrdeći da je Rusija bila unapred obaveštena da će udari biti izvedeni.
Ministarka je to rekla nekoliko sati nakon što je francuski predsednik Emanuel Makron naložio vojnu intervenciju u Siriji, zajedno sa SAD i Britanijom, u napadu na arsenal hemijskog oružja sirijske vlade, prenosi Rojters.
„Ne želimo sukob i odbijamo bilo kakvu logiku eskalacije, i to je razlog što smo, sa svojim saveznicima, obezbedili da Rusi budu unapred obavešteni”, rekla je Parli novinarima u kratkoj izjavi, zajedno sa ministrom spoljnih poslova Žan-Iv Le Drijanom.
Iran: SAD i saveznici snosiće posledice napada na Siriju
TEHERAN– Ministarstvo spoljnih poslova Irana osudilo je danas napade na Siriju koji su protekle noći izvedeni na čelu sa SAD, upozorivši da će Vašington i njegovi saveznici snositi odgovornost za posledice u regionu i šire, javljaju iranski državni mediji.
„Bez sumnje, SAD i njihovi saveznici, koji su preduzeli vojnu akciju protiv Sirije uprkos odsustvu bilo kakvog dokaza...snosiće odgovornost za regionalne i transregionalne posledice ovog rizičnog poduhvata”, navodi se u saopštenju, prenosi Rojters.
Kako ističe Ministarstvo, „Iran se protivi upotrebi hemijskog oružja na bazi verskih, pravnih i etičkih standada, dok u isto vreme...snažno osuđuje upotrebu takvog oružja kao opravdanje za agresiju na jednu suverenu državu”.
Analitičar Hosein Šeikholeslam, bivši iranski ambasador u Damasku, rekao je državnoj televiziji da će noćas izvedeni napadi pomoći da se Sirijci ujedine iza vlade i da će stabilizovati sirijsku vladu.
(Tanjug)
Grčka neće učestvovati u vojnim napadima na Siriju
Od našeg dopisnika
Atina –Grčka ostaje po strani i neće učestvovati u vojnim akcijama protiv Sirije ukoliko za to ne postoji odluka Saveta bebednosti.
„Grčka je miroljubiva zemlja i to želi i da ostane“-izjavio je zamenik ministra inostranih poslova Jorgos Katrugalos i podsetio da Grčka nije učesvovala ni u vojnim operacijama u Avganistanu ali su njene snage učestvovale u obnovi zemlje.
Govoreći o napadu na Siriju,Katrugalos je u intervjuu TV Skaj podsetio da je to „samo ponavljanje istog prošlogodišnjeg scenarija u kome su učestvovali Belika Britanija i Francuska. J.P.S.

Srpska jedina štiti Ustav BiH i Dejton
Od našeg stalnog dopisnika 
Banjaluka – Republika Srpska nije izvor problema, već mesto na kom se donose odluke koje pozivaju na domaći dogovor i pronalazak rešenja. U Banjaluci nisu izglasani akti o secesiji, već akti koji omogućavaju relaksaciju i koji pozivaju na dijalog i dogovor. Kao što se desilo na nedavnoj sednici dve entitetske vlade, što mi vidimo kao model odnosa za budućnost, rekao je Nenad Stevandić, predsednik Narodne skupštine Republike Srpske. On je u razgovoru za „Politiku” istakao da je već posle tri dana nakon zajedničke sednice vlada Republike Srpske i Federacije BiH došao „doprinos” saradnji naroda i entiteta i od strane Kancelarije visokog predstavnika (OHR).
„Oni su svoje sporne odluke doneli svega tri dana posle sednice na kojoj su započeti domaći dogovori. To sve objašnjava. Ne dozvoljavaju da se sami dogovorimo. Ne odgovara im da se priča o investicijama, o povratku mladih, zapošljavanju i rastu BDP-a”, rekao je on. Govoreći o podeli državne imovine, podsetio je da su jedine granice koje su nacrtane posle Drugog svetskog rata one koje su podelile entitete u BiH. „Te granice su plod međunarodnog ugovora. Šta one dele ako već nisu međudržavne granice? Pa dele imovinu entiteta! Stoga pokušaj osporavanja imovine Republike Srpske u stvari predstavlja svesno izazivanje krize i sukoba.”
 
Utisak je da BiH ulazi u ozbiljnu krizu. Skupština je usvojila dva zakona i njima odbacila odluke visokog predstavnika i Ustavnog suda BiH. Oba zakona suspendovao je Kristijan Šmit. Šta je Srpsku opredelilo na ove korake? 
Nesporno je da je visoki predstavnik generator sukoba i nesporazuma u BiH. To proističe iz činjenice da on nema legalno imenovanje. Po relevantnim rezolucijama SB UN, BiH je bez visokog predstavnika. Jake zemlje, koje ne zavise mnogo od SB UN, progurale su da Šmit sedne u kancelariju visokog predstavnika bez obzira na to što nema legalitet. Zato imamo stvaranje cikličnih krugova krize. Takođe, Ustavni sud BiH je jedina institucija koja ne počiva na dejtonskim principima – konsenzusu dva entiteta i tri naroda. Tamo dominiraju tri stranca, koji zajedno s dva Bošnjaka preglasavaju Srbe i Hrvate. To je izvor svih problema. Sve što je i ranije radila Narodna skupština RS bila je reakcija na odluke koje donose ove institucije. Neverovatno je da Bošnjaci ne žele da imaju još jednog Bošnjaka u Ustavnom sudu, već nastoje da tamo ostane Nemac ili Albanac. To je za nas znak da se sa BiH upravlja spolja, a za druge nada da će strane sudije, kao u ratu strani avioni, doneti prednost Bošnjacima.
 
Odluke Skupštine RS nailaze na ozbiljnu ljutnju na Zapadu. 
Mi moramo ostati jedinstveni i uporni, ne sme biti pukotina među Srbima. Moramo sačuvati odlične odnose sa Srbijom i svoju neutralnost. Imamo otvorene sve komunikacijske kanale, čak i sa zemljama koje nas stalno kritikuju. Mi ćemo nastaviti da nudimo rešenja, koja će uvek biti zasnovana na dejtonskim principima, a to znači da nijedna odluka ne sme da bude doneta preglasavanjem, bez saglasnosti dva naroda i dva entiteta. A upravo su to radili visoki predstavnik i Ustavni sud BiH. Mi to razumemo kao nastojanje da se ovde provociraju krize i sukobi. Na to reagujemo pametno i nećemo dozvoliti da budemo okrivljeni za ono što je neko drugi smislio.
 
Da li je nametanje model po kom dugoročno može disati BiH? 
Ne, naprotiv, to je potpuno glupo, jer u BiH je već ispod 1,5 miliona Bošnjaka, oko milion Srba i manje od pola miliona Hrvata. Niko nikog tu ne može da nadjača i ugrozi. Mogu samo da se stvaraju nepotrebne krize. Razumem frustraciju Bošnjaka zbog percepcije da samo oni nemaju svoju državu. Zato postoji neki prikriveni cilj da se preko geopolitičke osovine – koju ovde drže Amerikanci i Britanci, posredstvom OHR-a i stranih sudija – isposluje neka supremacija Bošnjaka. Ali to ne može i neće ići preko leđa druga dva naroda i može samo silom da se desi. To ne žele ni Hrvati, koji su u zadnje vreme bili zavisni od Srba, i čiju smo poziciju štitili samo zato da ne bismo mi došli na red, a ne zato što smo u ljubavi s onima koji često pokazuju proustaške stavove. Srpska nije osnovana voljom tih sila koji sada rade protiv nje, ali je od njih prihvaćena kao neminovnost. Ipak se nadležnosti Srpske stalno tope i ako se to nastavi biće kao da je nismo ni stvorili i zato je reakcija RS tako odlučna.
 
Dakle, sem brige za državnu imovinu, korake Srpske uslovila je akumulacija nezadovoljstva. Ipak stižu upozorenja. 
Sva briga kojom Dodika žele da predstave kao figuru koja krši Dejtonski sporazum i ustavni poredak velika je laž. Dodik ima poseban stil, ali on je samo alibi da se dovrši posao obesmišljavanja i obezvlašćivanja RS. Manji deo opozicije to ne razume. Pa još daju podsticaj alibiju međunarodnog faktora. Dodik ima veliki politički kapacitet i vuče najveći broj konaca. Ali to je stvar koja pripada političkom spektru. U pravnom spektru ni Dodik ni RS nikada nisu doneli odluke o disoluciji. Nijedna institucija RS nije donela odluku o otcepljenju. Naše odluke treba pažljivo čitati. Mi u njima tražimo da se izaberu sudije Ustavnog suda BiH, jer je tako predviđeno. Ali volje za to nema kod Bošnjaka koji te sudije mogu da koriste za atak na RS. I zato smo tu gde jesmo. Što se imovine RS tiče, kada smo 2012. potpisivali ugovor s nemačkom kompanijom u vezi s izgradnjom energetskih objekata – isti ovaj kakav sad imamo sa Srbijom, jer su Nemci odustali – tada Ustavni sud nije problematizovao imovinu. Nije smeo protiv stranaca, niti su federalni partneri vikali da ne možemo bez njihove saglasnosti. U pozadini je srbofobija, a ne zajednički razvoj.
 
Dakle, odgovornost za krizu smeštate pre svega u Sarajevo i kod međunarodnih predstavnika. 
Pogledajte, na 9. januar su ranije dolazili svi. Sve do momenta kada su stranci odlučili da izazovu krizu. Nakon što su Dan RS proglasili neustavnim, počinje kriza, a mi počinjemo još žešće da ga slavimo. Svetosavska nagrada je takođe problematizovana od Bošnjaka, ali je Ustavni sud odlučio da ona nije uvredljiva. Taj sud je ušao u formu da deli srpske svece. Da procenjuje koji svetac vređa interese bošnjačkog naroda. Pa ih valjda Sveti Sava ne vređa, jer je Srbin, a Sveti Stefan, ipak, vređa. Oni su se upustili i u meritum verskog, društvenog, običajnog i potpuno polupali lončiće.
 
Da li RS nastupa jedinstveno u aktuelnoj krizi? 
Kao osnivač SDS-a i iz kog sam izašao u vreme čudne nacionalne politike u najvećoj stranci opozicije, mogu samo da skinem kapu za poslednje stavove i da kažem da se ta partija ponaša državotvorno. Nadam se da će tako i ostati. Trenutno, SDS je stranka opozicije koja razume razliku između vlasti i države.
Setite se, targetiranje Karadžića nekada je bilo isto kao aktuelno prokazivanje Dodika. Karadžića su najpre oterali u šumu, pa u zatvor, a prethodno su mu garantovali da neće biti procesuiran. Pravili su hajku kako bi od njega napravili kriminalca, lažući da je iz Prijedorske banke odneo tri miliona maraka. Želeli su stvoriti nezadovoljstvo naroda prema njemu, što nije uspelo. Ne verujem ni da će uspeti aktuelni pokušaji po istom principu. Nismo mi društvo koje drugačije živi i radi ili ima drugačije demokratske principe od nemačkog, francuskog ili švajcarskog modela. U vreme evropske cenzure u vezi s ratom u Ukrajini možemo čak reći da smo pet puta slobodniji. U Banjaluci možete da kritikujete i hvalite Putina ili Zelenskog, a u Berlinu i Parizu to ne smete. Udar na RS, sem napada na naše vrednosti, jeste udar i na demokratsko društvo.
 
Neki u poslednjim dešavanjima u RS pronalaze baš uticaj dešavanja u Ukrajini. 
Sukob u Ukrajini ima veze sa situacijom u celom svetu. Pa ima refleksije i na Balkan. Mi u tom ratu ne učestvujemo. Nepoštovanje međunarodnih ugovora je uvek generator koji dovodi do ratova. Nepoštovanje Kumanovskog sporazuma i Rezolucije 1244 izaziva krizu na KiM, jer Srbi nisu dobili svoje bezbednosne snage da ih štite. Minski sporazumi nisu poštovani dok je trajala tortura nad stanovništvom Donbasa. Ako se setimo kako se pred Drugi svetski rat raspalo Veće naroda i kako se danas ljuljaju UN, možemo da povučemo mnoge paralele. Ali mi nigde ne treba da srljamo. BiH treba da se liši ambicije za priključivanje u bilo kakve vojne asocijacije. Ali EU je odlučila da pritisne BiH da se mora opredeliti. Na svu sreću bez mišljenja Srba to se ne može desiti. Blokirali smo pristupanje NATO-u i uvođenje sankcija Rusiji. Srpska može da se ponosi kako tretira ukrajinsku manjinu, koja je ovde najbrojnija. U Prnjavoru živi nekoliko hiljada Ukrajinaca, koji imaju svoje crkve i mi želimo da niko u Srpskoj nema ikakvih problema. To je za nas čast.
 
Verujete li u neka saznanja da se razmatra smena Dodika? 
Mi smo OHR još ranije potpuno pobedili, argumentima i dokazima. Dokazali smo da su svi visoki predstavnici imenovani rezolucijama SB UN. Prezentovaćemo dokumente koji su potpisani između parafa i potpisa Dejtonskog sporazuma, sa takozvane Konferencije za implementaciju mira u Londonu – koja je ustanovila Savet za sprovođenje mira (PIK) i pozvala zvaničnim dokumentima SB UN da potvrdi prvog visokog predstavnika. Dakle, čak i kada bi Šmit smenio Dodika, mi to ne bismo objavili, jer nema legalitet. Ako nema legalitet imenovanja i njegove odluke su nelegalne. Pa kako onda da njegove odluke objavljujemo u „Službenom glasniku RS”? Ovog trenutka, Srpska je ta koja čuva pravni poredak u BiH. Sve akcije iz RS zasnovane su na pravu i to svi dobro znaju. Zato su prešli na drugu strategiju – zloupotrebu Ustavnog suda.
 
Šmit je nametnuo zakon koji inkriminiše one koji ne poštuju njegove, kao i odluke Ustavnog suda. 
Time želi da upotrebi domaće institucije za izazivanje krize. To će opet raditi nametanjem zakona. Oni koji budu prihvatili da sprovode takve zakone mogu da naprave poremećaj mira. Zato je Dodik najavio da će u Nemačkoj tužiti Šmita za lažno predstavljanje, ali i za narušavanje mira, a to je najveći zločin. Mi u RS sem pravnog poretka RS i BiH čuvamo i mir.
 
Posebnu nervozu na Zapadu izazvala je najava suspenzije ingerencije Suda i Tužilaštva BiH i agencije Sipa. 
Jedan šeik je u otporu zapadnjačkoj agresiji rekao da muslimani ne jedu svinjetinu, ali da ako treba da umru od gladi, možda i mogu da ih nateraju na to. Ako naše postojanje bude ugroženo, bićemo prinuđeni da donosimo zakone koji će imati pravni legalitet i koji će se primenjivati na teritoriji RS. A sasvim drugi zakoni će važiti u FBiH. Imaćemo praktično dve zemlje. To ne priželjkujem, već se nadam da će biti pameti u međunarodnim centrima, što uključuje i neophodnu katarzu u EU, koja ovde treba da zameni OHR. Treba da se imenuju domaće sudije i da se sprovode domaći zakoni, te da niko nikome ne koči razvoj.
 
Na osnovu čega tvrdite da se neće dozvoliti da Srbi u BiH budu svedeni na manjinu i podvrgnuti nasilju kao na KiM? 
Teroristički režim koji na KiM ugrožava Srbe često pominje Srpsku, što je za nas veliko priznanje. Kada tvrde da neće dozvoliti RS na KiM, to je potvrda da je Srpska toliko etablirana da joj se ni ćošak ne može odbiti. Niko sem naše skupštine neće donosi odluke u ime nas, niti će imenovati gradonačelnike u ime naših građana tako što će da raspisuje izbore i sa dva-tri odsto izlaznosi priznaje njihove rezultate. A mnogi u Sarajevu bi to voleli. U RS postoje dva veća naselja sa Bošnjacima, Kozarac i Janja, koja uživaju svu našu pažnju, prava i ljubav. Ipak, BiH iz devedesetih i danas nije ista. U Sarajevu nema Srba, svi gradovi su monoetnički u oba entiteta, uz izuzetke Drvara, Glamoča, Grahova i Petrovca u FBiH. Izmaštana multietnička priča je samo lažni građanski model za konačnu supremaciju Bošnjaka.

Bajden: Saudijska Arabija i Izrael daleko su od sporazuma o normalizaciji odnosa
Izrael i Saudijska Arabija su daleko od sporazuma o normalizaciji koji bi uključivao sporazum o odbrani i američki civilni nuklearni program, rekao je predsednik SAD Džozef Bajden u intervjuu za Si-En-En.
Američki zvaničnici su posredovali u pokušaju da postignu dogovor o normalizaciji odnosa između dve zemlje, podseća Rojters.
„Daleko smo odatle. Imamo o mnogo čemu da razgovaramo”, rekao je Bajden.
Izraelski ministar energetike Izrael Kac je prošlog meseca izrazio protivljenje ideji da Saudijska Arabija razvija civilni nuklearni program kao deo bilo kakvog uspostavljanja odnosa između dve zemlje posredstvom SAD.
Bajden je ukazao na odluku Saudijske Arabije, uoči njegove posete kraljevstvu prošlog leta, da otvori svoj vazdušni prostor za sve avio-prevoznike, otvarajući put za više preleta ka i iz Izraela, prenosi Tanjug.

Bajden otputovao na evropsku turneju, posetiće Britaniju, Litvaniju i Finsku
Predsednik SAD Džozef Bajden otputovao je danas na evropsku turneju tokom koje će posetiti Veliku Britaniju, Litvaniju i Finsku, javlja Rojters.
Bajden će večeras stići u London, a narednog dana će se sresti sa britanskim kraljem Čarlsom III, prvi put od kada je krunisan.
On će razgovarati i sa britanskim premijerom Rišijem Sunakom u Dauning stritu.
Sledeća poseta je samit NATO u Viljnusu, u Litvaniji.
Bajden će provesti dva dana u glavnom gradu Litvanije, koja je domaćin godišnjeg samita NATO.
On ćee učestvovati na sastancima sa liderima i održati govor na Univerzitetu u Viljnusu.
Konačna stanica je Helsinki, gde se očekuje da će Bajden u četvrtak proslaviti proširenje NATO sa Finskom kao najnovijom članicom alijanse.
Ova nordijska zemlja je u aprilu postala 31. članica NATO.
Bajdenov savetnik za nacionalnu bezbednost Džejk Saliven rekao je da će Bajdenovo putovanje „pokazati predsednikovo vođstvo na svetskoj sceni”, navodi AP, prenosi Tanjug.

Budi hrabra – reci NE nasilju
Od početka godine čak 22 žene ubijene su u porodičnom nasilju, a među njima se nalaze i dve devojčice. Podaci Centra za podršku ženama govore da je od 2010. godine u porodično-partnerskom odnosu ubijeno više od 330 žena, a statistika svedoči da se svaka treća žena ranije obraćala institucijama sistema za pomoć. Brojke takođe upozoravaju da je u prethodnoj deceniji trećina žena ubijena vatrenim oružjem, a taj trend nastavlja se i u ovoj godini, u kojoj je šest žena stradalo na ovaj način. Statistika koja svedoči da osam od deset žena strada od ruke muža, oca ili brata postaje još bolnija kada se iza nje pomole lica više od 400 dece koja su u poslednjih deset godina ostala bez majki i odrastaju s doživotnim žigom da im je otac ubica – neki od njih nastavili su život s bakama i dekama, drugi odrastaju u hraniteljskim porodicama, a neki mališani detinjstvo provode u domovima za decu bez roditeljskog staranja.
Is­tra­ži­va­nje po­ve­re­ni­ka za za­šti­tu rav­no­prav­no­sti i Pro­gra­ma Uje­di­nje­nih na­ci­ja za raz­voj u Sr­bi­ji (UNDP), ko­je je ura­đe­no na re­pre­zen­ta­tiv­nom uzor­ku od 1.004 že­ne pokazalo je da najveći broj že­na ko­je su po­sta­le žr­tve po­ro­dič­nog ili part­ner­skog na­si­lja ne pri­ja­vlju­je nasilnika iz stra­ha od nje­go­ve osve­te. Po­lo­vi­na njih pri­zna­je da su stid i sra­mo­ta zbog agre­si­je ko­jom su iz­lo­že­ne, kao i spo­zna­ja da ne­ma­ju gde da odu ako od­lu­če da iza­đu iz začaranog kru­ga na­si­lja glav­ni raz­log zbog ko­jeg ne pri­ja­vlju­ju na­si­lje in­sti­tu­ci­ja­ma si­ste­ma.
Studija re­a­li­zo­va­na u okvi­ru pro­jek­ta „In­te­gri­sa­ni od­go­vor na na­si­lje nad ženama i de­voj­či­ca­ma u Sr­bi­ji”, ko­je u part­ner­stvu s Vla­dom Sr­bi­je spro­vo­de agen­ci­je Ujedinjenih na­ci­ja u Sr­bi­ji, ta­ko­đe po­ka­zuje da že­ne naj­ve­će po­ve­re­nje ima­ju u Si­gur­ne žen­ske ku­će, a po­tom u zdrav­stvo, po­li­ci­ju i ver­ske in­sti­tu­ci­je, a naj­ma­nje ve­ru­ju jav­nom tužilaštvu i cen­tri­ma za so­ci­jal­ni rad. Naj­ve­ći broj že­na ko­ji je uče­stvo­vao u ovom is­tra­ži­va­nju na­veo je da su raz­u­me­va­nje i podrška oko­li­ne, od­no­sno po­ro­di­ce i pri­ja­te­lja, ključ­na stvar ko­ja bi ih mo­ti­vi­sa­la da prijave na­si­lje u po­ro­di­ci – ako bi po­sta­le žr­tve na­si­lja, čak 38 od­sto že­na pr­vo bi tražilo podršku od čla­no­va po­ro­di­ce, 28 pro­ce­na­ta njih oti­šlo bi u po­li­ci­ju, dok bi se prijateljima po­ve­ri­lo sve­ga de­vet pro­ce­na­ta že­na.
Iako je veća šansa da neko ko je ekonomski zavisan od nasilnika ostane u nasilnom odnosu, u Sigurnoj ženskoj kući nalaze se i žene koje su na veoma visokim socijalnim položajima i koje su izbačene iz sopstvenog doma, a nasilnik koji je trebalo da završi u zatvoru, pronašao je rupu u zakonu kroz koju se provukao uz pomoć umešnog advokata.
Iskustvo govori da je situacija kada žena reši da ostavi nasilnika po nju najrizičnija – ubistva se dešavaju kada žena konačno „prelomi” i saopšti partneru da ga napušta, a neka istraživanja govore da se femicid obično dešava unutar tri meseca od odlaska žene. Iako stručnjaci apeluju da se mora napraviti veoma detaljan plan zaštite žrtve, dešava se da neka karika u lancu zaštite žrtve, koga čine policija, tužilaštvo i sud, jednostavno ne proceni dobro bezbednosni rizik.
Kako bi se sprečila kategorizacija na „laka” i „teška” ubistva, udruženje „FemPlatz” zahteva od nadležnih da se krivično delo femicida uvede kao posebno krivično delo. Istraživanje koje je uradilo ovo udruženje pokazuje da je u skoro trećini slučajeva femicida sud dosudio kaznu od 10 do 15 godina. „FemPlatz” takođe traži od nadležnih uspostavljanje nezavisnog tela za praćenje femicida, čime će se obezbediti prikupljanje podataka o ubistvima žena koji će biti dostupni javnosti i ujedno unaprediti rad institucija i poboljšati sistem zaštite žena od nasilja.
Mada sta­ti­sti­ka upozorava da sva­ke go­di­ne iz­me­đu 20 i 30 že­na bi­va ubi­je­no u po­ro­dič­nom ili part­ner­skom na­si­lju, ve­li­ki broj njih je i spa­sen za­hva­lju­ju­ći ade­kvat­noj re­ak­ci­ji dr­ža­ve – podaci Ministarstva pravde govore da je to­kom 2022. go­di­ne pro­du­že­no vi­še od 20.000 hitnih me­ra za­šti­te žr­tve i iz­ra­đe­no 19.017 pla­no­va za­šti­te žr­tve, a od 2017, od­no­sno od po­čet­ka pri­me­ne Za­ko­na o spre­ča­va­nju po­ro­dič­nog na­si­lja, pa do po­čet­ka ove go­di­ne iz­re­če­ne su 103.864 hit­ne me­re. Vi­še od hi­lja­du pred­stav­ni­ka pra­vo­sud­nog si­ste­ma bi­lo je na obu­ci i spe­ci­ja­li­zo­va­noj edu­ka­ci­ji o pre­ven­ci­ji po­ro­dič­nog na­si­lja.

I Harvard strepi od veštačke inteligencije
Upotreba veštačke inteligencije jeste fascinantna, sigurno će biti velikih promena u obrazovanju i mi na Harvardu dosta razmišljamo na temu „ChatGPT”, jer ne možemo to da ignorišemo. Studenti definitivno koriste VI u programiranju, ali na američkim univerzitetima i posebno na Harvardu postoji kod časti i potpuno poverenje da student neće čak ni kada radi ispit kod kuće da prepisuje i vara. Dešavalo se da nekada nekog uhvatimo, ali većini studenata je čast da budu na Harvardu i niko neće rizikovati da tu šansu prokocka. To je i najveća razlika u odnosu na naš sistem: nije poenta u bubanju, već da se mladi ljudi zainteresuju da nauče da razmišljaju, da postignu nešto u životu. Ništa mi ne znači da zapamte formulu napamet, mogu da je nađu u knjizi, ja sam na svom kursu rekao studentima da mogu da koriste bilo koji onlajn izvor, kaže na početku razgovora za „Politiku” prof. dr Marko Lončar sa Fakulteta tehničkih i primenjenih nauka Univerziteta Harvard. 
 
Dr Lončaru je ove nedelje u SANU uručena nagrada Fondacije „Prof. dr Marko V. Jarić” za 2019. godinu, što ranije nije bilo moguće zbog pandemije kovida 19. Ova nagrada, koja se u medijima naziva i „Srpski Nobel za fiziku”, dodeljuje se već punih 25 godina za izuzetne rezultate. Prema odluci žirija dr Lončar ju je više nego zaslužio za doprinose u oblasti nanofotonike, primenjene fizike i integrisane optike.
Nismo mogli a da ne pitamo profesora da li zna da je u Beogradu ove godine primljen jedan brucoš na fizici i šta savetuje – kako popuniti klupe na fakultetima prirodnih nauka. Odgovor nas je malo iznenadio:
– Mi imamo sličan problem na Harvardu, jer se tu dolazi zbog prava i medicine i borimo se za studente koji bi da postanu inženjeri, i to inženjeri elektrotehnike. Zato sam moj kurs prilagodio da bude praktičan, da bude više laboratorijskih vežbi, da rade projekte. Moj savet srpskim kolegama jeste da se reformišu studije, da bude više prakse. Ne mora baš sve da se nauči, uvek mogu knjigu da otvore ako im zatreba neka formula.
Svoj put do Harvarda opisuje kao kombinaciju genetike, pameti, sreće i podrške porodice i profesora. Detinjstvo je proveo gledajući oca, inženjera elektrotehnike, koji je radio u vojsci, kako stalno nešto popravlja. Krenuo je tatinim stopama, ali je na kraju odabrao svoj put. Kaže da su presudan uticaj imali fantastični profesori matematike i fizike, prvo u Osnovnoj školi „Svetozar Miletić” u Zemunu, koju je završio kao đak generacije, a potom i u Matematičkoj gimnaziji na programerskom smeru u vreme kada su kompjuteri bili retkost i papreno koštali.
– Fizika me zanimala, ali sam upisao elektroniku na Elektrotehničkom fakultetu. Po završetku studija sam aplicirao za Ameriku jer kod nas gotovo ništa nisam mogao eksperimentalno da radim, neka istraživanja su vrlo skupa i tako sam stigao 1997. do Kal teka i profesora Ćuka. Ali stara ljubav zaborava nema i vratio sam se fizici – priča ovaj harvardski profesor.
Prvi šok je bio kada je shvatio koliko je neverovatno teorijski potkovan u odnosu na američke kolege, ali praksa je bila slaba tačka, zbog nedostatka opreme i materijala na fakultetima u Srbiji u to vreme pogotovu.
– Brzo se čovek navikne na bolje. Tu sam završilo i doktorat. Posle šest godina u Los Anđelesu preselio sam se u Boston, najevropski američki grad i krenuo na postdoktorske studije na Harvardu. U SAD nije uobičajeno da student koji „izuči zanat” na jednom univerzitetu tu i ostane, gledaju da dovode profesore koji donose nešto novo, ali eto ja sam ostao i danas imam svoju katedru i predajem osnove elektrotehnike – priča profesor i dodaje da je na postdoktorskim studijama trenutno jedan student iz naše zemlje. Koliko mu je poznato, na Harvardu je jedini profesor iz Srbije, ali ima kolegu iz naših krajeva na MIT.
Uglavnom su mi prijatelji roditelji moje dece, kaže i dodaje da se dosta njegovih prijatelja iz Matematičke gimnazije preselilo u Ameriku i nastanilo u istom predgrađu u kojem i on živi sa suprugom Evelin, koju je upoznao u Los Anđelesu. Danas su u istoj ulici kuće osam đaka Matematičke gimnazije, tako da se svi lepo druže, kao i njihova deca.
Ostati ili otići – pitamo ga na kraju. To je sve individualno, odgovara. – Ja sam uvek zamišljao da ću da se vratim negde u Evropu, ali u Americi su resursi za bavljenje naukom zaista veliki. Možda se vratim kad se penzionišem, ako se to ikada dogodi – kaže kroz osmeh.
Bilo je tu još mnogo toga da se kaže i pita, ali je profesor morao nazad u Boston, uz obećanje da će se brzo vratiti u Beograd. Čekalo ga je i predavanje našim studentima elektrotehnike, među kojima će možda pronaći nekog budućeg kolegu na Harvardu. U hodnicima SANU ostale su reči dr Aleksandra Bogojevića, direktora Instituta za fiziku, inače institucije koja je pokrovitelj ove nagrade: „Mi smo mala zemlja sa visokim procentom uspešnih ljudi u naučnoj dijaspori, nema osobe koja nije čula za Teslu ili Pupina. A dr Marko Lončar je još jedan dokaz da Srbiji dobro ide fizika”.
 
 
Antrfile
 
Impresivna biografija
Dr Lončar je posle Matematičke gimnazije završio Elektrotehnički fakultetu u Beogradu, a potom doktorirao na Kalifornijskom institutu za tehnologiju na temi lasera i talasovoda na bazi fotonskih kristala. Postdoktorske studije je završio na Harvardu, gde je postao docent, pa vanredni i redovni profesor, da bi 2012. bio unapređen u profesora sa katedrom. Danas je jedan od vodećih svetskih stručnjaka u nanofotonici i nanotehnologiji, a posebno su zapažena njegova dostignuća u nanofabrikaciji dijamanata. Dobitnik je brojnih nagrada, ima više od 20 patenata i autor je impresivnog broja radova koji se objavljuju u najuticajnijim naučnim časopisima.
 
Antrfile
 
Plavi dijamanti najpopularniji, roze najskuplji
 
Zašto od studenata neprekidno dobija nagrade za najinteresantnija predavanja, pokazao je okupljenima u SANU, gde je govorio o tome zašto su dijamanti najbolji prijatelji fizičara. Iako su u publici mahom bili akademici, on je pričao jednostavno, da svako može da razume, duhovito kombinujući slike, citate i primerke veštačkih dijamanata koje je iz Amerike doneo u koferčiću. Saznali smo od čega se sastoje dijamanti, zašto imaju boju, da su plavi najpopularniji, žuti najjeftiniji, a da su roze retki i zato i skupi. Uz uobičajenu priču o tome kako je dijamant najtvrđi mineral u prirodi koji se koristi za bušenje, sečenje i brušenje, mogli smo, recimo, koristeći samo toplotu svog tela da dijamantom sečemo led u čaši…

Milatović stigao u posetu Srbiji, dočekao ga Dačić
Predsednik Crne Gore Jakov Milatović stigao je danas u zvaničnu dvodnevnu posetu Srbiji, a na aerodromu „Nikola Tesla” u Beogradu dočekao ga je prvi potpredsednik Vlade i ministar spoljnih poslova Srbije Ivica Dačić.
„Poželeo sam dobrodošlicu predsedniku Crne Gore Jakovu Milatoviću, koji će boraviti u dvodnevnoj zvaničnoj poseti Republici Srbiji! Radujem se ovom susretu koji će dodatno učvrstiti tradicionalno prijateljske odnose i saradnju naših zemalja”, naveo je Dačić na Instagramu, gde je objavio i fotografije sa Milatovićem.
U čast posete Milatovića, ambasada Crne Gore prirediće večeras svečani prijem u Crnogorskoj kući u Beogradu, navodi se u saopštenju službe za informisanje predsednika Crne Gore.
Kako je najavljeno, Milatović će se sutra, uz ceremonijalni doček ispred Palate Srbija, sastati sa predsednikom Srbije Aleksandrom Vučićem, a nakon toga i sa predsednikom Narodne skupštine Vladimirom Orlićem.
Predviđeno je da predsednik Crne Gore u okviru posete položi venac na Spomenik neznanom junaku na Avali uz vojne počasti, kao i da položi cveće ispred Osnovne škole „Vladislav Ribnikar”.
Poseta Milatovića Srbiji dolazi nakon poseta Briselu i institucijama EU i NATO, a sa ciljem jačanja političkih i ekonomskih odnosa dve države i unapređenja regionalne saradnje, dodaje se u saopštenju predsednika Crne Gore, prenosi Tanjug.


  </body>
 </text>
</TEI>